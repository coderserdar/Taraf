# Moodys’den not hamlesi bekleniyor

*Abdullah Karatash 10.06.2012*

<div class="yazi"><img align="left" alt="Moodys’den not hamlesi bekleniyor" border="0" src="http://www.taraf.com.tr/fotoraflar/makaleler/moodys-den-not-hamlesi-bekleniyor_8125_orijinal.jpg" style="border-right-width:10px; border-color:#FFFFFF"/><p>Her ne kadar son zamanlarda söylem veya eylem bazında somut bir gelişme yaşanmasa da, piyasalar Avrupa’daki gelişmeleri olumlu olarak yorumlamayı tercih ettiğinden piyasa duyarlılığı da olumlu seyretti.</p>
<p>Kredi derecelendirme kuruluşu Fitch İspanya’nın kredi notunu üç basamak düşürdü.</p>
<p>Almanya ihracat verileri düşük geldi. Ne ki, piyasalar Avrupa krizine yönelik Sorunlu Varlıkları Kurtarma Programı’nın devreye sokulacağı umudunu yitirmedi.</p>
<p>Federal Açık Piyasa Komitesi’nden Dennis Lockhart da süregelen tartışmalardan geri kalmamak adına Merkez Bankası’nın yaz aylarında Twist Operasyonu benzeri uygulamalara gidebileceğini öne sürdü.</p>
<p>Federal Merkez Bankası’nın bej defteri de genel hatlarıyla ekonomik faaliyetlerin “orta karar” bir hızla genişlemekte olduğunu gösteriyor.</p>
<p>Bu haberlere sevinen piyasalar da risk iştahı moduna geçerek Hazine tahvillerini satarken, hisse senetleri de yüzde 2’lik ralli yaptı.</p>
<p>Bezgin piyasalar da çıtayı bir hayli düşürdü zaten.</p>
<p>Piyasalar hayal kırıklığı yaratan endekslere alıştığından, herhangi bir verinin olumlu kabul edilmesi için beklentilerle aynı doğrultuda gelmesi gerekiyor.</p>
<p>ABD Merkez Bankası Başkanı Ben Bernanke “Bernanke Show”una başladı, haliyle hemen hemen bütün piyasa aktörleri de Bernanke’nin şovuna kulak kesildi.</p>
<p>Bernanke, ABD ekonomisi, Avrupa’daki gelişmeler ve politika yapıcıların ifadeleri hakkında kapsamlı bir görüş sundu.</p>
<p>Bütün bunlardan daha önemli olarak da, ekonomik büyümenin sağlanması için iktisat politikalarına önem verilmesi gerektiğini öne sürdü.</p>
<p>Bu yorum da para politikasının önemini vurgular niteliktedir; faiz oranlarının sıfıra yaklaştığı bu zamanlarda para arzındaki hafif düşüşe dönüşüne dair azalan oranlar mevcut.</p>
<p>Facebook CEO’su Mark Zuckerberg’in şirketin halka arzını takiben bir milyar dolar tutarındaki hisseleri satmasını da kapsayan yatırımcı davası, Facebook hisselerinin baskı altında olmasına neden oluyor.</p>
<p>Facebook’un kullanıcı portföyünü 13 yaş altı demografiği da içerek şekilde genişletme çabası ise bütün bu gelişmelerden daha fazla dikkate değer.</p>
<p>Facebook çaresizlikten ne yapacağını şaşırdı, gençlere taktı kancayı.</p>
<p>Dahası, Facebook’un mevcut kullanıcı portföyünü kullanarak nasıl para basacağını daha tam anlamıyla çözemediğini de söylemek gerek.</p>
<p>Antreparantez, çoğu Facebook kullanıcısı, siteye ilk üye oldukları döneme kıyasla (bir arkadaşa göre ilk zamanlarda “günde üç dört saat” sitede geçiyormuş ) şimdi çok daha az(yine aynı arkadaşa göre “ayda yılda bir, o da mesajlara bakmak için”) zaman geçiriliyor.</p>
<p>Furyası sönünce, Facebook’un da MySpace’in veya Friendster’ın daha pohpohlanan bir versiyonu olduğu ortaya çıkacaktır.</p>
<p>Facebook hisseleri bu düşük seviyelerdeyken bile, değer bakımından Google gibi şirketlerle karşılaştırıldığında Facebook hisselerine haddinden fazla değer biçildiği aşikâr.</p>
<p>Alıcıların dikkatine...</p>
<p>Beklendiği üzere, tahvil ihraççılarının nispi likiditeden istifade etmesinin de sayesinde yeni ihraç birincil tahvil piyasası da hareketlendi.</p>
<p>En nihayetinde, volatilite yeniden ortaya çıktığında (ki büyük ihtimalle çıkacaktır) yatırımcılar yeniden ABD Hazine tahvillerinin kısmen güvenli gölgesine sığınacaklar ve tahvil ihraççıları da ihraç etmek için yeterli talebi bulamayacaklar.</p>
<p>(Yatırımcı talebinin göstergesi olarak kabul edilen) yeni ihraç tahvil defterleri güçlü seyretti.</p>
<p>Beklendiği üzere, tahvil ihraççılarının nispi likiditeden istifade etmesinin de sayesinde yeni ihraç birincil tahvil piyasası da hareketlendi.</p>
<p>En nihayetinde, volatilite yeniden ortaya çıktığında (ki büyük ihtimalle çıkacaktır) yatırımcılar yeniden ABD Hazine tahvillerinin kısmen güvenli gölgesine sığınacaklar ve tahvil ihraççıları da ihraç etmek için yeterli talebi bulamayacaklar.</p>
<p>JP Morgan’ın işlem kaybının (Dünya Piyasaları’nın daha önce öne sürdüğü gibi) dört milyar dolara yaklaştığı konuşuluyor.</p>
<p>JP Morgan’ın CEO’su Jamie Dimon ise, şirketin ikinci çeyrek verilerini açıklamasının ardından Washington’da olacak.</p>
<p>Çarşamba günü Senato’daki bankacılık paneline katılan üst düzey yöneticiler, kanun yapıcıların ABD’deki finansal kurumların kapital standartlarının daha sıkı hale getirilmesi yönündeki görüşlerini dinledi.</p>
<p>Görüşmelerin ana gündem maddesi kuşkusuz JP Morgan’ın işlem kaybı ve “batamayacak kadar büyük” bankalar oldu.</p>
<p>Bu gelişme de hâlihazırda büyümeye zorlanan bankalar için büyük bir sorun teşkil ediyor.</p>
<p>Merkez Bankası Basel III mutabakatını sundu; net etkileri ABD bankalarının gerçekleşmemiş zararları ve kapital seviyeleri üzerinde hissedilecektir.</p>
<p>Öte yandan, Obama yönetiminin finans endüstrisini “daraltma” planının (finans endüstrisi de dâhil olmak üzere) bütün ekonomi açısından yararlı olacağını savunanlar da yok değil.</p>
<p>Kuramları ve retoriği bir kenara bırakırsak, uygulamaya gelince her şey değişiyor. Şeytan (her zaman olduğu gibi) ayrıntıda gizli.</p>
<p>Kredi derecelendirme kuruluşu Moody’s Almanya ve Avusturya bankalarının kredi notunu indirdi. Kuruluş, dünyanın en büyük on beş bankasını ise daha sonra değerlendireceğini açıkladı.</p>
<p>Moody’s’in kısa süre içinde bankaların kredi notlarını indirmesi bekleniyor. Bekleyip göreceğiz.</p>
<p>Pek çok yatırımcı nakitlerini elde tutarak, Moody’s’in açıklamaları sonrasında bankalara yatırmayı bekliyor. Aynı yatırımcıların portföylerinin bir parçası olarak “finansallardan nefret ettiklerini” defaatle açıklaması ise ironik bir durum oluşturuyor.</p>
<p>Son zamanlarda ikincil piyasalardaki tahvil işlem hacmi ekseri yeni ihraç edilen tahviller ve finansal tahviller etrafında yoğunlaşıyor.</p>
<p>Reel para yatırımcıları da son zamanlarda aynı endişeyi sıklıkla dile getirir oldu.</p>
<p>Pek çoğu, holdingleri müsaade ettiği derecede kaliteye yoğunlaşmanın yollarını arıyor.</p>
<p>Medya ve eğlence sektörleri, Başkanlık ve Kongre seçimlerinde yarışanların büyük seçim kampanyalarının etkilerini çok geçmeden hissetmeye başlayacaktır.</p>
<p>Tüketici direncinde ise, yaz ayları ve kumsalda harcanan paralar tüketicilerin yeniden harcamaya yapmaya hazır olup olmadıklarını gözler önüne serecek.</p>
<p>Piyasa aktörleri şimdiden, 17 hazirandaki Yunanistan seçimlerini ve ay sonunda AB zirvesini merakla bekliyor.</p>
<p>Suriye’de Esed rejimi Hama’da yepyeni bir katliama daha imza attı, hem de geçen hafta gerçekleştirilen Hula katliamının dumanı üstündeyken...</p>
<p>Esed her yeni hareketiyle kendi rejiminin şiddetli yıkımını hızlandırmaya kararlı gibi görünüyor.</p>
<p>Herhalde kimse Esed’e yanlış iddiada bulunduğunda riskleri artırmanın bir işe yaramadığını söylememiş olacak.</p>
<p>IG18(Yatırım Derecesi 18): 122 ( Haftalık olarak -5 baz puan daraldı )</p>
<p>HY18 (Yüksek Getiri Derecesi 18)(Alış-satış farkı gözetilmeksizin fiyata dayalı işlem görenler): 94 ( Haftalık değişim, -48 baz puan daralmaya eşdeğer )</p>
<p>UST10 (ABD Hazinesi 10): % 1.63 (10 yıl vadelihazine bonosu getirisi, haftalık olarak +18 baz puan genişledi; fiyat ve getirizıt yönlerde hareket eder.)</p>
<p>abdullah.karatash@aya.yale.edu</p>
</div>

Kaynak: [taraf.com.tr](http://www.taraf.com.tr/abdullah-karatash/makale-moodys-den-not-hamlesi-bekleniyor.htm), [web.archive.org (arşiv bağlantısı)](http://web.archive.org/web/20131107124250/http://www.taraf.com.tr/abdullah-karatash/makale-moodys-den-not-hamlesi-bekleniyor.htm)
