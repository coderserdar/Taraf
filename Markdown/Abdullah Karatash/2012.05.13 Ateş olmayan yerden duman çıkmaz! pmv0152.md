# Ateş olmayan yerden duman çıkmaz!

*Abdullah Karatash 13.05.2012*

<div class="yazi"><img align="left" alt="Ateş olmayan yerden duman çıkmaz!" border="0" src="http://www.taraf.com.tr/fotoraflar/makaleler/ates-olmayan-yerden-duman-cikmaz_9199_orijinal.jpg" style="border-right-width:10px; border-color:#FFFFFF"/><p>Borsalar, Avrupa’dan gelen her bir haber karşısında ışık görmüş tavşan gibi kalakalıyor. Günden güne zayıflayan likidite de göz önüne alındığında, işlemler de “bir sağa bir sola” minvalinde ilerliyor. Zayıf istihdam verileriyle Yunanistan ve Fransa’daki seçim sonuçları piyasaların omzunda yük olmaya başladı. Avrupa krizi yatırımcıların afallamasına yol açsa da, 2008’den bu yana gerçekleşen en büyük ralli sırasında ABD Hazine tahvillerine de yoğun talep vardı. François Hollande’ın zafer kazanması zaten bekleniyordu, ama borsalar Yunanistan seçimlerini pek de kaale almamış gibi görünüyor. Hâlbuki Yunanistan’daki seçim sonuçları, ülkenin Avro Bölgesi’nden çıkması tartışmalarının kızıştığı bugünlerde istikrarsız ve belirsiz bir manzaraya doğru sürüklendiğimizi gözler önüne seriyor.</p>
<p>Hafta içinde İspanyol tahvil getirileri yüzde altı eşiğinin üstünde günü kapadı. Yatırımcılar Avrupa egemen ülke tahvillerine rağbet gösterdiğinden İtalyan tahvil getirileri ise yüzde 5,5’le günü kapadı.</p>
<p>Kaliteye kaçış eğiliminde, ABD Hazine tahvilleri yoğun talep gördü. 10 yıl vadeli Almanya tahvil getirileri ise yatırımcılar “kalite” peşinde koştuğundan ilk kez yüzde 1.5’un altına düştü. (Zira fiyat ve getiri zıt yönlerde hareket eder.)</p>
<p>Yunanistan’ın Avro Bölgesi’nden çıkacağı söylentileri git gide yaygınlaşıyor. Aslına bakılırsa Yunanistan’ın Avro Bölgesi’nden çıkması Yunanlıların çok işine gelir; Her ne kadar kısa vadeli badireler atlatmak durumunda kalsalar da orta ve uzun vadede ekonominin esasları hızla gelişme gösterecektir.</p>
<p>İspanyol hükümetinin, bankacılık sektöründeki güven hissini artırmak amacıyla İspanyol bankacılık sektörünün devi Bankia’ya el koydu. Ekonomi Bakanlığı ise, 30 milyar avronun üzerinde sorunlu gayrimenkul kredisi ve el konulmuş gayrimenkul bulunan bankanın temizlenmesi için gereken herşeyin yapılacağını açıkladı. Kredi derecelendirme kuruluşu Moody’s’in kredi notu açıklamalarının gecikmesi, tahvil marjlarının genişlemesine neden olan etmenlerden biriydi.</p>
<p>ABD’nin önde gelen varlık sahibi bankası JP Morgan’ın yaptığı devasa bir al-sat işlemi bankanın en az 2 milyar dolar zarar etmesine neden oldu. Bu haberin piyasa aktörleri için sürpriz olduğunu söylemek abartı olur. Zira bankanın yatırım bölümünde görev yapan üst düzey yöneticiler birkaç hafta önce işten çıkarılmıştı.
                                    	<br/><br/>
<a class="lnk2" href="/web/20130521001126/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/abdullah-karatash/makale-ates-olmayan-yerden-duman-cikmaz.htm), [web.archive.org (arşiv bağlantısı)](http://web.archive.org/web/20130521001126/http://www.taraf.com.tr/abdullah-karatash/makale-ates-olmayan-yerden-duman-cikmaz.htm)
