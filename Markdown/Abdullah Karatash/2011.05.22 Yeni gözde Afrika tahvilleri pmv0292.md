# Yeni gözde Afrika tahvilleri

*Abdullah Karatash 22.05.2011*

<div class="yazi"><img align="left" alt="Yeni gözde Afrika tahvilleri" border="0" src="http://www.taraf.com.tr/fotoraflar/makaleler/yeni-gozde-afrika-tahvilleri_3893_orijinal.jpg" style="border-right-width:10px; border-color:#FFFFFF"/><p>Şirket tahvillerinde 50 milyar dolarlık işlemin gerçekleştiği inanılmaz derecede yoğun bir hafta yaşadık. Şirket tahvilleri konusunda kayıtlara geçen en hareketli haftaydı. En dikkate değer noktaysa, piyasaya akan devasa satış miktarına rağmen, hisseler düşük kapanırken bile spread’lerin (alış satış farkı) dengeli seyretmesiydi. Bu durum bir kenarda öylece durarak kullanılmayı bekleyen büyük bir nakit para stoğu bulunduğuna işaret ediyor. Yunanistan’a ve İspanya’ya ait nakde çevrilebilir tahviller fazla ağır seyredince Avrupa’dan sesler yükseldi. Fitch, Yunanistan’ın kredi notunu haftanın sonunda B+ derecesine düşürdü. Avrupa’daki çevre ülke ekonomilerine ait kredi temerrüdü takas sözleşmelerinin (CDS) gösterdiği spread’ler 30-70 baz puan genişleyerek kapandı: Avrupa’nın borç krizini giderecek bir çözüm hâlâ bulunamadı.</p>
<p>IMF’nin başındaki DSK’nın yerine geçmesi muhtemel adaylar hakkındaki atışma devam etti. Şimdilik Fransa’dan Christine Lagarde ipi göğüsleyecek gibi duruyor.</p>
<p>Atlantik’in bu tarafında, ABD’nin borç durumu hakkındaki endişeler giderek artıyor.</p>
<p>ABD’ye ilişkin CDS korumasını (40 baz puan civarında) panik içinde kaldırmaya yönelik girişimlerden sonra piyasalara daha serinkanlı bir hava hakim oldu.</p>
<p>Birçok yatırımcı ABD örneğinde bir kredi temerrüdü riskinin neredeyse imkansız olduğunu gözden kaçırıyor gibi.</p>
<p>Yeni ev inşaatı başlangıçlarını gösteren rakamlar mükemmel olmasa da işssizlik sigortası başvurusu istatistikleri beklenenden biraz daha iyi çıktı.</p>
<p>Profesyonel sosyal ağ sitesi Linkedln’in hisse değeri halka ilk arz edildiği günde (IPO) ikiye katlandı. Altının onsu 1500 doların üzerinde; petrolün varili 100 doların biraz altında kapandı.</p>
<p>ABD Merkez Bankası Fed’in toplantı tutanakları piyasalara likidite sağlayacak çıkış stratejisini açıklığa kavuşturdu.</p>
<p>Anma Günü’nden (mayısın son pazartesi günü kutlanan Memorial Day) sonra parasal genişleme (quantitative easing) yöntemiyle fiili bir müdahale olasılığı artıyor.</p>
<p>Birkaç satıcı risk azaltıcı tedbirler aldı, çünkü Japonya’nın GSYİH rakamları beklenenden daha kötü bir resesyonun yolda olduğuna işaret ediyor. Avrupa’daki ülke borçları sebebiyle yayılan korkuların ecele faydası yok. Çin’in infilak etmesi durumunda ortaya çıkacak finansal yıkım konusunda da fazla yol katedilmemesi kaygı verici.</p>
<p>ABD ekonomisinden başka Latin Amerika da son birkaç güvenli limandan biri gibi görünüyor: Latin Amerika’da şirket tahvili ihraç edilirken düşük oranlardan yararlanılıyor ve bono piyasasında kaynak bulmayı kolaylaştıran gelişmiş bir kredi profili var.</p>
<p>Afrika da bir sığınak olabilir. Bölgedeki yatırımcılar, eski Tanzanya Cumhurbaşkanı Ali Hassan Mwinyi’nin onur konuğu olduğu bir resepsiyona katıldı.</p>
<p>Bu satırların yazarına göre, Tanzanya’daki yemek daveti çalkantılı piyasalarda barınacak bir liman sunan Afrika’nın uzun vadeli albenisini somutlaştırdı.</p>
<p>Tanzanya’da gelişen bir ticaret kültürüne sahip eğitimli ve genç bir nüfus; bilgi ve becerisi yüksek bir iş dünyası eliti var.</p>
<p>Ülkede yakın zamanda doğalgaz bulunması ve komşusu Kenya’nın gündemindeki yapısal konular dikkate alınırsa, Tanzanya büyümekte olan Doğu Afrika piyasasına ana giriş ve dağıtım kapısı olarak güçlenmeye çok musait.
                                    	<br/><br/>
<a class="lnk2" href="/web/20110723060655/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/abdullah-karatash/makale-yeni-gozde-afrika-tahvilleri.htm), [web.archive.org (arşiv bağlantısı)](http://web.archive.org/web/20110723060655/http://www.taraf.com.tr:80/abdullah-karatash/makale-yeni-gozde-afrika-tahvilleri.htm)
