# Piyasalar, oynak olmayı sürdürecek

*Abdullah Karatash 14.08.2011*

<div class="yazi"><p>Gün içinde şiddetli fiyat salınımlarının yaşandığı ve volatilitenin kontrolden çıktığı vahşi bir hafta yaşadık.</p>
<p>Geçen cuma piyasalar kapandıktan sonra derecelendirme kuruluşu S&amp;P beklenmedik bir şekilde ABD’nin uzun vadeli kredi notunu düşürdüğünü açıkladı.</p>
<p>Hazine bonolarının verdiği tepki; S&amp;P (ve diğer değerlendirme kuruluşlarının) yüzüne bir avuç çamur fırlatarak hızla yükselmek oldu.</p>
<p>Asyalı yatırımcılar, ABD hükümet borçlarına başka uygun bir alternatif görmediklerini (eylemleriyle) kanıtladılar.</p>
<p>Bütçe açığı, bir yıl önce de bugünkü kadar kötü durumdaydı; peki derecelendirme kuruluşları o zaman neredeydi?</p>
<p>Kredi notunun düşürülmesi, zamanlaması kötü de olsa, gerçek değişim için itici bir güç yaratmalı..</p>
<p>Sürü psikolojisinin paniğe yol açmasıyla; hisse senetleri önce hızla değer kaybetti.</p>
<p>Asya’dan Avrupa’ya hisse senedi endeksleri, daha düşük açılarak önemli miktarda kan kaybetti.</p>
<p>ECB (Avrupa Merkez Bankası), ikincil piyasalarda büyük miktarda İspanyol ve İtalyan tahvili satın alacağını duyurdu; önce sevinçle karşılanan bu haber, daha sonra piyasa tarafından çabucak geri plana atıldı.</p>
<p>Haftanın geri kalanında bir döngü oluştu: Bir gün keskin kayıplar, ertesi gün bilinçsiz bir halinden memnuniyet, ertesi gün yeniden geniş çaplı satışlar...</p>
<p>Volatilite endeksi VIX, 40’lara çıkarak 2009’dan beri görülen en yüksek seviyelere ulaştı.</p>
<p>Muhtemelen otomatik alış-satışların devreye girmesiyle; hisse senetlerinin gün içinde, birkaç saniyelik zaman diliminde yaptığı %2’lik ve üzerinde salınımlar “normal”leşti.</p>
<p>Haftasonuna doğru, Avrupa’daki bankaların sorun yaşadığı konuşuluyordu.</p>
<p>Rivayetler hemen yalanlansa da, oyuncular Lehman Kardeşler’in likiditesi birdenbire tükenmeden önce ettiği inkarları canlı bir şekilde hatırlıyor.</p>
<p>Görünüşe göre, avro bölgesindeki açığa satış yasakları; ani kan kaybını önlüyor ancak aynı zamanda Avrupa ekonomisinin yeniden istikrar ve gelişme sağlayacağı konusundaki güven kaybına da dikkat çekiyor.
                                    	<br/><br/>
<a class="lnk2" href="/web/20111105023146/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111105023146/http://taraf.com.tr/abdullah-karatash/makale-piyasalar-oynak-olmayi-surdurecek.htm)
