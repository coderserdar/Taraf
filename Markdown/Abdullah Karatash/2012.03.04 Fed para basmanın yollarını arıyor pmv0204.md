# Fed para basmanın yollarını arıyor

*Abdullah Karatash 04.03.2012*

<div class="yazi"><img align="left" alt="Fed para basmanın yollarını arıyor" border="0" src="http://www.taraf.com.tr/fotoraflar/makaleler/fed-para-basmanin-yollarini-ariyor_8476_orijinal.jpg" style="border-right-width:10px; border-color:#FFFFFF"/><p>Hem Oscar’lara hem de G-20 zirvesine sahne olan hafta sonunun hemen arkasından nakit akışı hareketleri son derece sönüktü. The Artist, En İyi Film ve En İyi Erkek Oyuncu da dâhil olmak üzere beş dalda Oscar’a değer görüldü. Ama benim bu sinema sevdasını bir kenara bırakıp kendi işime bakmamda fayda var. Zira sessiz ve siyah beyaz filme en fazla 15 dakika katlanabildim. En sonunda sıkıntıdan patlayacak gibi olduğumda sinema salonundan çıktım. Bazen olur öyle. Herkesin fikir birliği içinde olduğu bir konu gözlemcilerin gözlerini fal taşı gibi açar. Piyasaların fikir birliği de risk iştahının devam ettiği yönünde. Ne var ki, haftalardır ilk kez kaliteye kaçış akımı kapsamında ABD Hazine tahvillerine talep olduğunu gördük.</p>
<p>Dow Jones Sanayi Endeksi, haftaiçinde 2008’deki piyasa çalkantısından bu yana ilk kez 13 bin puan seviyesinin üzerinde günü kapadı.</p>
<p>Almanya’nın içişleri</p>
<p>Avrupa’nın Uzun Vadeli Yeniden Finansman Operasyonu’nun bir üst turu çarşamba günü başladı. Son Uzun Vadeli Yeniden Finansman Operasyonu’nun (bilhassa Avrupa bankaları ve finansallarda yoğun bir şekilde hissedilen) büyük etkisini göz önüne aldığımızda, artan etkinin bu sefer kısmen de olsa daha sönük olacağını söyleyebiliriz.</p>
<p>Almanya’da iş dünyası güven endeksi ekonomistlerin tahminlerinin aksine iyimser geldi. Ne var ki, Avrupa’nın geri kalanı için iç karartıcı tablo devam ediyor. Alman İçişleri Bakanı Hans-Peter Friedrich’in, “Atina Avro Bölgesi’nden çıkarılsın” önerisi de ortaya koyuyor ki, bu hikâye burada bitmez. Tabii bir İçişleri Bakanı’nın kalkıp da uluslararası bir sorunla ilgili atıp tutma hakkını nereden bulduğu da ayrı bir sorunsal.</p>
<p>Belki de Almanlar, Yunanistan’ı kurtarma paketinin artık Almanya’nın içişlerini ilgilendiren bir boyuta ulaştığını dünyaya duyurmak istiyordur.</p>
<p>G-20 zirvesi, Avrupa ülkelerinin küresel ekonominin geleceği için daha güçlü bir güvenlik duvarı oluşturmaları gerektiğini vurguladı. Avrupa Finansal İstikrar Fonu ve Avrupa İstikrar Mekanizması’nın güçlendirilmesi gündeme gelebilir. IMF de, bu süreçte önemli bir rol oynayacak. Ne var ki, seçim yılına girdiğimizden Washington IMF’nin müdahalesini kısıtlayabilir. ABD’de dayanıklı mal siparişlerinin kötü gelmesine karşın, tüketici güven endeksi beklentilerin çok üzerinde geldi.
                                    	<br/><br/>
<a class="lnk2" href="/web/20120313113159/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/abdullah-karatash/makale-fed-para-basmanin-yollarini-ariyor.htm), [web.archive.org (arşiv bağlantısı)](http://web.archive.org/web/20120313113159/http://www.taraf.com.tr:80/abdullah-karatash/makale-fed-para-basmanin-yollarini-ariyor.htm)
