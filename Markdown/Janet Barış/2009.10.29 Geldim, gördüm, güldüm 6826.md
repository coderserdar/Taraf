# Geldim, gördüm, güldüm

*Janet Barış 29.10.2009*

<div class="taraf_structure_2col_1zq">
<div class="margen_n">



 <p>Film Ekimi ardında konuşulacak tartışılacak birçok film bırakarak bitti, sinema-tarih buluşmasına kadar film anlamında ufak tefek gösterimler haricinde festivalsiziz ama uzun zamandır beklenen yönetmenler, Film Ekimi sayesinde izleyiciyle buluşmuş oldu. Özellikle gündüz seanslarında uygun fiyatlı biletler –ki İstanbul Film Festivali’nde de benzer bir uygulama var- gençler için hep ideal oluyor. Michael Haneke’den, Theo Angelopoulos’a kadar usta yönetmenler seçkide yerini aldı, ek seanslar kondu ve her yıl sayısı daha da artan binlerce sinemasever böylelikle sinemaya bir hafta olsa da doydu. <br/><br/>Bunu aslında erken buluşma olarak da sayabiliriz çünkü Film Ekimi gösterimleri çoğu zaman vizyona da uğruyor ama program bu denli özenli olunca kimse vizyonu bekleyemiyor. İnsanlar “festival filmleri” diyerek çoğu zaman sınıflara ayırıyor bu tür yapımları ama Film Ekimi kapsamında hem zorlayıcı, hem de insanı zaman zaman içinde bulunduğu gerçeklikten uzaklaştırıp güldüren filmler de oluyor. <br/><br/>Sinemanın kitleleri sadece eğlendirici bir araç olarak düşünülmesi yanlış zaten konuya ilişkin yazılmış çizilmiş birçok akademik araştırma da mevcut ama kimi zaman insan sanat olarak sinemanın işlevini yitirmeye mahal vermeden sadece zihnini boşaltmak için de film görebilmeli. Vizyona girmeden festivale uğrayan, <i>Whatever Works</i>, ünlü yönetmen Woody Allen’ın son filmi de bunlardan biri. İnsan yine yeni yeniden Woody Allen izlemekten sıkılmıyor çoğu zaman, artık üslubuna fazlasıyla aşina olduğumuz Allen, <i>Whatever Works</i>’de sanki kendi yaşlılığını anlatmış. Fazlasıyla entelektüel olduğundan kendinden başka kimseyi çekemeyen Randy James’in hayatına giren genç bir kadınla birlikte yaşadıklarının komik bir dille anlatıldığı film, Woody Allen sevenleri şaşırtmayacak türden ama vizyon vakti gelip çattığında görecek olanlar bir <i>Manhattan</i> ya da bir <i>Annie Hall</i> ile karşılaşamayacaklar. Yine de Woody Allen’ın New York’a dönüşü yerinde bir karar olmuş. Nevi şahsına münhasır bir karakter olan Randy James çok derin düşünceler içerisinde boğulsa da aslında hayatı tabiri cazise ‘ti’ye alır. Her duruma Whatever Works her şey olacağına varır, ya da size nasıl geliyorsa gibi çevirebileceğimiz bir felsefe uygular. Onun bu tavrı, alaycı hali, hınzır diyalogları ve yerine cuk oturan esprileriyle eğlendiriyor gerçekten. Karakterin kendisi agresif olmasına rağmen yine de her şeyi kendi haline bırakıyor oluşu muazzam, bu tür filmlerde baş karakterle birlikte seyirci de eğlenebiliyor. <br/><br/>Geçtiğimiz yıl Film Ekimi kapsamında gösterilmiş olan, sürekli gülen bir kadının hikâyesinin anlatıldığı Mike Leigh imzalı <i>Happy Go Lucky</i>’de de –ki Türkçe’ye <i>Daima Mutlu</i> diye çevrilmişti- <i>Whatever Works</i>’deki gibi olmasa da benzer bir durum vardı. Genelde soğuk olarak görülen İngilizlere inat Poppy sıcakkanlı ve eğlenceli. Kendi halindeki Poppy etrafında agresif gözükenlere inat gülümsüyor ve mutlu olmaya çalışıyordu. Sevdiği bir işi ve ev arkadaşı olduğu için sürekli kendisine ne denli şanslı olduğunu hatırlatan Poppy pozitif enerji saçan bir kadın. Sürüş hocası, dans öğretmeni ya da çalıştığı okuldaki küçük bir çocuk kim olduğu önemli değil, ev arkadaşı sürekli dünyada herkesi birden mutlu edemeyeceği konusunda onu uyarsa da o vazgeçmiyor. Bir nevi modern zamanlar Polyanna’sı olarak da adlandırabileceğimiz Poppy, –zaten ismi de çağrıştırıyor- insanı birkaç saatliğine de olsa huzurla gülümseten bir film karakteriydi. <br/><br/>Woody Allen ne zaman vizyona girer belli değil ama <i>Happy Go Lucky</i>’nin DVD’si elde edilebilir. Ne olursa olsun festivalleri sadece sıkıcı film gösteren organizasyonlar olarak algılamamak gerek, biraz içine doğru bakınca çok farklı dünyalar için kapı açabilir filmler, başka diyarla sürükleyip bırakabilir, görüntünün gücünü küçümsememeli ne de olsa...</p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://taraf.com.tr:80/makale/8201.htm), [web.archive.org (arşiv bağlantısı)](http://web.archive.org/web/20091216123048/http://taraf.com.tr:80/makale/8201.htm)
