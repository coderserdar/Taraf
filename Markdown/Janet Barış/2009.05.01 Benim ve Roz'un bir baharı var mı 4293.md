# Benim ve Roz’un bir baharı var mı?

*Janet Barış 01.05.2009*

<div class="taraf_structure_2col_1zq">
<div class="margen_n">



 <p>Son dönemde Doğu’nun sorunlarını ele alan filmler arttı, bölgenin sorunları, çıkmazları ve terör sinema için de kullanılabilir bir alan oldu. Handan Öztürk’un ilk filmi <em>Benim ve Roz’un Sonbaharı</em> bir ilk filmin aksaklıklarını taşıyan iyi niyetli bir çalışma. Filmde kendi çapında yerel bölgeyi bilgilendirmek için gazete çıkaran solcu Metin, yeni evlendiği dağdan inen karısı ve annesiyle pek iyi geçinmeyen Roz’un Hasankeyf çerçevesinde gelişen yaşamları anlatılıyor. Köy boşaltılmak üzere çünkü yapılacak olan yeni baraj köyü sular altında bırakacak. Gazeteci Metin de buna direnenlerden daha önce yine direnmiş olan Celil de kayıp. Metin daha evlendiği ilk gün kimliği belirsiz kişilerce yaralanır, bunu üzerine zaten dağdan yeni inmiş olan karısı cezaevine düşer. Bir yandan da köyde kalanlardan Rozerin yani Roz’un babası hapistedir, kendisine dost tutan annesiyle de arası pek iyi değil, ergenliğe yeni adım atmak üzere olan Roz’a eski bir dansöz de, hem hanımefendi olmayı hem de dansözlük öğretmeye çalşıyor. <br/><br/><em>Benim ve Roz’un Sonbaharı</em>’nın bir aksaklığı var, seyirci önce karakterleri anlamlandırmada ve hikayenin içine girmede zorlanıyor. Hikaye aksak ilerleyince zihindeki kopukluklar da artıyor. Bir kere Roz karakteri üzerinde çok durulmamış, Roz’u ve ailesini öyküden çıkarsan filmin temelini sarsmayacak gibi duruyor. En orjinal karakter Metin’in kardeşi Şoreş... Ağabeyine özenen hatta bozuk imlalarıyla arkadaşlarıyla gazete bile çıkaran Şoreş, aynı zamanda komedi unsuru. Öte yandan sanki Roz’a meyil edecekmiş gibi bir hava yaratılırken sonradan bu da kayboluyor aksine Roz’un içten içe Metin’e kendince bir sevdası varmış gibi gözüküyor. Metin’in ailesi özellikle de babası karikatürize bir tip. Annesi daha gerçekçi oğluna bu halk için değmez diyerek en azından futbolcu olmak isteyen Şoreş’in ona benzememesini istiyor. Bu tür filmlerde çatışma genellikle baba-oğul arasında olur ve anne katalizör işlevi üstlenir burada ise tam tersine baba arabulucu oluyor. Cezaevinden çıkan yeni gelin ise kızgın onun kızgınlığını anlayabiliyoruz nispeten, Metin’in isyanını da ama ortaya çıkan eski dansöz yeni kontes Tijen de eklektik bir karakter olarak bir görünüp bir kayboluyor. Ayrıca dil de çok önemli bir problem, karakterler bir İstanbul Türkçesi bir de yörenin dilini konuşuyorlar belli bir standardı yok. <br/><br/>Hasankeyf üzerinden çıkar sağlamaya çalışan rantçılar, Irak işgalcileriyle paralel bir şekilde anlatılıyor. Köylüler bir yandan evlerini boşaltacakları günü beklerken gökyüzünde Amerikan füzeleri dolaşıyor, Irak’ta olan bitenler de kimi zaman radyodan kimi zaman da televizyondan öğreniliyor. Filmin oyuncuları Serkan Altunorak, Öznur Kula ve Zerrin Arbaş gibi isimler ayrıca Serra Yılmaz da konuk oyuncu olarak görünüyor. Kuşkusuz günümüzde bir film çekebilmek çok zor bir iş, aynı zamanda yazar olan daha önce belgesel de çeken Handan Öztürk, Hasankeyf’i, rant kavgasını, o bölgedeki insanların sorunlarını kaba bir dille değil, herşeye rağmen incelikle anlatmaya çalışıyor. </p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://www.taraf.com.tr:80/makale/5309.htm), [web.archive.org (arşiv bağlantısı)](http://web.archive.org/web/20090604155858/http://www.taraf.com.tr:80/makale/5309.htm)
