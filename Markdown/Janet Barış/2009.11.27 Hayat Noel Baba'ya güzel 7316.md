# Hayat Noel Baba’ya güzel

*Janet Barış 27.11.2009*

<div class="taraf_structure_2col_1zq">
<div class="margen_n">



 <p>Ne kadar ümitsiz olursa olsun yeni gelecek olan yıl hep her şeyi düzenleyecek yılmış gibi görülür. Noel Baba meselesi de işin tuzu biberi. Bir de işin sinema boyutu var. Noel tatili özellikle Avrupa ve Amerika için önemli, bu döneme denk getirilen Noel temalı filmler sektörü birebir etkiliyor. Yılmaz Erdoğan’ın yazıp yönettiği <i>Neşeli Hayat</i> bu anlamda bir aylığına Noel Baba’lık yapan başkarakterini merkeze alan bir film olarak öne çıkıyor. Zaten hem Kurban Bayramı hem de yılbaşı dönemine denk geliyor, kuşkusuz filmin meselesiyle de bağlantılı olarak vizyon tarihi seçiminin önceden düşünülmüş olduğu da açık. <br/><br/>Rıza, şehrin varoşu diye tabir ettiğimiz bir mahallede kendi halinde yaşayan bir adam, evli ve daha filmin başında ağabeyi tarafından evden kovulan kayınçosuna sahip çıkmak durumunda kalıyor. Film ilerledikçe daha yakından tanıyoruz Rıza’yı aslında aşçı bir dükkân açıp batırmış, üzerine bir de Neşeli Hayat firmasına güvenmiş, kahvede oturan arkadaşlarını da bu firmanın pazarlama işine dahil etmiş ama pazarladıkları ürün yasaklanınca hep birlikte ortada kalakalmışlar. Hiç şansı yaver gitmemiş Rıza’nın çaresiz günü kurtarmak için bir ajans üzerinden farklı işlere yollanıyor. Kimi zaman maçlarda terlik, kimi zaman da oyuncakçı dükkânında Noel Baba. Hatta Noel Baba’lık işinin bir ay gibi ‘uzun’ bir süre olması da şans sayılıyor. Rıza için ise “ho ho ho” diyebilmek büyük dert, zira köyde büyük baş hayvanları dere kenarından geçirmek için kullandıkları bu söz bir alışveriş merkezinin oyuncakçı dükkânı önünde biraz ‘ironik’ duruyor <br/><br/>Ana karakter Rıza üzerine kurulu bir film <i>Neşeli Hayat</i>, çoğunlukla televizyon programı <i>Çok Güzel Hareketler Bunlar</i> oyuncularının oluşturduğu diğer karakterler ise yanından geçip gidiyor sanki. Zaman zaman diyaloglar televizyon diline yaklaşıp skeç haline bürünse de oturmuş bir dramatik yapı var. Her şey ana karakter üzerinden anlam kazanınca en yakından tanıyabildiğimiz Rıza oluyor. Rıza fazlasıyla naif bir adam ama bu karakteri karikatürize edip gerçeklikten uzaklaştırmıyor hatta güçlü bir inandırıcılığı var. Bunda Yılmaz Erdoğan’ın katkısı da çok büyük. Filmde açık bir şekilde görülen zengin-fakir ayrımı var ama sınıfsal bir gönderme için kolları sıvamamış Yılmaz Erdoğan. Çoğu zaman kimse hatırlamasa da hâlâ soba üzerinde güğüm kaynayan evler var oralarda çünkü orası şehrin “taşra”sı. Böyle birkaç ayrıntı, insanların saatlerce ayakta durarak kazandıkları paranın onlar için ne kadara hayati olabileceği, alışveriş merkezlerinde aslında herkesten büyük bir şekilde duran ama hiç bir zaman ‘görünmeyen’ terlik, telefon, hamburger ya da Noel Baba’ların sıradan hayatını gösteriyor. <br/><br/>Noel Baba sadece bir araç farklı bir kılık da olabilirdi ama yılbaşının kutlanıp kutlanmaması meselesinin bile hep tartışıldığı bir ortamda bu bir ilk örnek, böylelikle bizim de yılbaşına yakın vizyona giren Noel Babalı bir filmimiz oldu. <i>Neşeli Hayat</i>’ın tarzı yine Yılmaz Erdoğan’ın yazıp yönettiği <i>Vizontele</i> serisi ile <i>Organize İşler</i>’e yakın sadece biraz daha dramatik yani daha ziyade hüzünlü, sınıfsal derdi olanlar içinse zaman zaman sinir bozucu, zira yılbaşlarında küçük evlerde sadece ışık yanıyor, “büyük” evlerde ise havai fişekler var. </p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://taraf.com.tr:80/makale/8733.htm), [web.archive.org (arşiv bağlantısı)](http://web.archive.org/web/20100207134710/http://taraf.com.tr:80/makale/8733.htm)
