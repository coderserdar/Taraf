# Chabrol, Bellamy ailesinin peşinde

*Janet Barış 10.04.2009*

<div class="taraf_structure_2col_1zq">
<div class="margen_n">



 <p>Ünlü Fransız yönetmen Claude Chabrol geçtiğimiz yıl <i>İkiye Bölünen Kız</i>’la festival programında yerini almıştı bu yıl da 54. filmiyle yine festivalde kendine yer buluyor. 54. filmi olmasına rağmen Gerard Depardieu ile ilk kez çalışan Chabrol, kendine has bir polisiyeye imza atmış. <br/><br/>İşini çok seven komiser Paul Bellamy tatilde bile etrafındaki olaylarla ilgilenir, bahçesinde gezinen bir adamın kendisine ulaşmaya çalışmasıyla birlikte de yeni bir polisiye öykünün içine dalar. Bu arada güzel karısını da kendilerine tatil için gelen alkolik kardeşiyle sık sık evde yalnız bırakmaktadır. Kardeşi Jacques ile Paul birbirine tamamen zıttır, başına buyruk yaşayan ülke ülke gezen kardeşinin aksine Paul yerleşik düzeni sever, seyahate bile çıkmaz. Yabancı adamın peşinde düşmesiyle birlikte kendini birbirini takip eden karışık polisiye olaylar içerisinde bulur, evsiz bir adam ölmüştür ve cinayet mi yoksa intihar mı olduğu belli değildir. Bellamy’i kendine özgü yöntemler kullanarak iz peşine düşer.<i> <br/><br/>Bellamy</i>, tipik bir Chabrol filmi, ama eskilerine göre daha zayıf daha az çetrefilli, karakter anlatımına yoğunlaşarak onların çelişkileri, zayıflıkları ile gelişen olaylar arasında bir paralellik kurmaya çalışıyor. Chabrol’un tüm filmografisiyle değil de geçen yıl festivalde gösterildikten sonra vizyona da giren <i>İkiye Bölünen Kız</i>’la yan yana konulduğunda bile eksik kalıyor. Festival içerisinde neyle karşılaşacağını bilmek isteyen seyirci Bellamy’yi özellikle görebilir, zira Chabrol seviyorsa ne izleyeceğini de tahmin ediyordur. Ne olursa olsun Chabrol gibi bir yönetmenin seyirci için her daim cazibesi var.<b><i> <br/><br/>Vurun Kahpeye</i> yeniden</b> <br/><br/>Son yıllarda temizlenmiş kopyalarla eski Türk filmleri festivalde yeniden hayat buluyor. Bu yılın sürprizi ise Lütfi Akad imzalı <i>Vurun Kahpeye</i>. 1949 yapımı film, Halide Edip Adıvar’ın 1926’da yazdığı aynı adlı romanından uyarlanıyor. İdealist İstanbullu öğretmen Aliye’nin Anadolu’da bir kasabaya gidişini ve burada Milli Mücadele düşüncesine destek olmasıyla gelişen süreci anlatan <i>Vurun Kahpeye</i> yaşlı seyircilerin beyazperdede yeniden görmek isteyecekleri, genç izleyicilerin ise bir klasiği perdede görme şansına ilk kez festival ortamında erişebilecekleri bir örnek. Festivalde sadece bir kez gala gecesinde gösterilecek olan <i>Vurun Kahpeye</i>’yi görmekte fayda var.</p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://www.taraf.com.tr:80/makale/4962.htm), [web.archive.org (arşiv bağlantısı)](http://web.archive.org/web/20090707082318/http://www.taraf.com.tr:80/makale/4962.htm)
