# Türkler Mu’dan mı Ergenekon’dan mı?

*Ayşe Hür 11.05.2008*

<div class="taraf_structure_2col_1zq">
<div class="margen_n">



 <p></p><p> </p><br/>
<p class="MsoNormal" style="margin: 0cm 0cm 0pt"><span style="mso-ansi-language: TR">‘Türk’, ‘Türklük’ ve ‘Türk milleti’ gibi kavramlara devletin istediği gibi yaklaşmayanları bekleyen ceza en hafifinden üç yıla kadar hapis olduğu halde, bu kavramların aslında ne anlama geldiğini pek bilmediğimi fark ettim. Çünkü bazı araştırmacılar Çin kaynaklarında ‘güçlü, güçlüler’ anlamına kullanılan ‘Türk’ (çoğulu ‘Türük’) sözcüğünün belli bir örgütlenme biçimini; bazıları ortak bir dili kullanan insan topluluklarını; bazıları ise aynı etnik kökenden (boydan) gelen grupları tanımladığını ileri sürüyorlar. Dolayısıyla bu tanımların herhangi birinden hareket edildiğinde Hunlar, Göktürkler, Uygurlar, Karluklar, Çiğiller, Kıpçaklar, Çuvaşlar, Tohsılar, Kırgızlar, Karahanlılar, Oğuzlar, Gagavuzlar, Sahalar, Tıvalar, Hakaslar ‘Türk’ oluyor. Ama ‘şair/düşünür’ (!) İsmet Özel gibi ‘Müslüman olmayan Türk olamaz’ diyerek Ortodoks olan Gagavuzları, Sahaları ve Çuvaşları, Budist olan Tıvaları, kimi Ortodoks kimi Şamanist olan Hakasları ‘Türk’ saymayanların sayısı da az değil. Nitekim, 1923’teki mübadelede Ortodoks Karaman Türklerini bu yüzden zorla Yunanistan’a göndermiş; 1927’de Türkiye’ye göçetmek isteyen Ortodoks Gagavuz Türkleri’ni bu yüzden kabul etmemiştik. <o:p></o:p></span></p><br/>
<p class="MsoNormal" style="margin: 0cm 0cm 0pt"><b style="mso-bidi-font-weight: normal"><span style="mso-ansi-language: TR">BUDUN VE MİLLET .</span></b><span style="mso-ansi-language: TR"> Öte yandan karşımıza ilk kez 8. yüzyıla tarihlenen Orhun Yazıtları’nda çıkan ‘Türük budunu’, ifadesi bazılarının sandığı gibi ‘Türk ulusu/milleti’ anlamına gelmiyordu. Çünkü ulus ve millet kavramları 18. yüzyılda Amerikan ve Fransız devrimlerinden sonra ortaya çıkan gayet modern kavramlar. Dahası ‘Türk milleti’ kavramı Batı’dakinden de 200 yıl sonra çıkmıştı. Ama daha ilginci, Batı’da önce ulusal bilinç oluşur sonra ulus-devletler kurulurken, bu topraklarda önce ulus-devlet kuruldu, ardından da bu devlet için bir ‘Türk' ulusu yaratılmaya girişildi. Ne hikmetse bu yaratma süreci hala tamamlanamadı. Ancak projenin yürütücüleri bile ‘Türk’, ‘Türklük’ ve ‘Türk milleti’ konusunda net bir tanıma sahip değilken, ‘tahkir ve tezyif’ faslından en ağır cezaların kesilmeye devam etmesi tam ‘Türk işi’ olmalı. Bu hafta, ulus inşa sürecinin en önemli inşaat malzemesi olan ‘Türk’ tarihinde bir gezintiye çıkacağız. Bakalım 301. Madde’nin gadrine uğramamayı başarabilecek miyiz?<o:p></o:p></span></p><br/>
<p class="MsoNormal" style="margin: 0cm 0cm 0pt"><b style="mso-bidi-font-weight: normal"><span style="mso-ansi-language: TR">AVRUPALILARIN KATKISI .</span></b><span style="mso-ansi-language: TR"> Genelkurmay Başkanı Yaşar Büyükanıt son açıklamasında “<strong><span style="font-weight: normal; color: black; mso-bidi-font-weight: bold">Türk insanı kendi kendini tanımlama gücüne sahiptir. Başkasının tanımlamasına ihtiyaç yok</span></strong><span style="color: black">” dediyse de, ‘Türk’ kavramını ‘boy’ veya ‘kavim’ anlamına ilk kullananlar, Çinliler, İranlılar ve Bizanslılar, etnik kategori olarak ilk kullananlar ise </span>Avrupalılardı. Örneğin İstanbul’a sığındıktan sonra Müslüman olarak Mustafa Celaleddin adını alan Polonyalı göçmen Constantin Borzecki’nin 1870’de, İstanbul ve Paris’te yayınlanan <i style="mso-bidi-font-style: normal">Les Turcs anciens et modernes</i> başlıklı eseri ‘Türklük’ bilincinin gelişmesinde önemli rol oynamıştır. <o:p></o:p></span></p><br/>
<p class="MsoNormal" style="margin: 0cm 0cm 0pt; text-indent: 18pt"><span style="mso-ansi-language: TR">Fransız Türkolog Léon Cahun’un 1873 yılında Paris’te toplanan Birinci Oryantalistler Kongresi’nde yaptığı konuşma da benzer bir etki yapmıştır. Cahun’un, Orta Asya’da bir zamanlar kıyılarında Türklerin yaşadığı bir iç denizin olduğu, bu deniz kuruması üzerine Türklerin Avrasya’ya doğru göçe başladıkları tezi sonradan ‘Adriyatik’ten Çin Denizi’ne uzanan Türk Dünyası’ olarak formüle edilmiştir. Cahun’u Türkiye’de meşhur eden ise 1896’da yayınladığı <i style="mso-bidi-font-style: normal">Introduction à l’histoire de l’Asie</i> (Asya Tarihine Giriş) adlı kitabıdır. 1889-1893 arasında keşfedilmiş olan Orhun Yazıtları’nı meşhur eden bu kitabın kendisindeki nüshalarına Mustafa Kemal’in el yazısıyla notlar aldığı biliniyor. Peki Türkler Orta Asya’ya nereden gelmişlerdir? Bu sorunun cevabını da Mustafa Kemal verir: ‘Türkler Kayıp Kıta Mu’dan gelmişlerdir!’ <o:p></o:p></span></p><br/>
<p class="MsoNormal" style="margin: 0cm 0cm 0pt"><b style="mso-bidi-font-weight: normal"><span style="color: black; mso-ansi-language: TR">MU VE UYGUR İLİŞKİSİ .</span></b><span style="color: black; mso-ansi-language: TR"> Neyin nesidir bu esrarengiz kıta? Hindistan’da görevli bir albay olan James Churchward tarafından 1926-1933 arasında yazılan dört kitapla ortaya atılan bir iddiaya göre günümüzden 100 bin yıl önce Pasifik Okyanusu’ndaki bir kıtada siyah, esmer, kızıl ve sarı olmak üzere dört ırkın oluşturduğu Mu Uygarlığı egemendi. Bu uygarlığın kıta dışındaki kolonisi ise Orta Asya’daki Gobi Çölü’ndeki ‘Uygur İmparatorluğu’ idi. Altındaki gaz odacıklarının patlamasıyla yaklaşık 12 bin yıl önce 64 milyon nüfusuyla birlikte sulara gömülen bu esrarengiz kıtanın günümüze mirası Polinezya, Mikronezya ve Malezya takımadalarıydı.</span><span style="mso-ansi-language: TR"><o:p></o:p></span></p><br/>
<p class="MsoNormal" style="margin: 0cm 0cm 0pt; text-indent: 18pt"><span style="color: black; mso-ansi-language: TR">Albay Churchward, bu bilgileri Batı Tibet’te bir tapınakta bulduğu Naacal Tabletleri’nde okuduğunu iddia etmiş. Ancak, ne tapınağın adını açıklamış, ne söz konusu tabletleri göstermiş, ne de bu tabletlerdeki dile ait bilgileri paylaşmış. Yakın arkadaşı William Niven, Meksika'da Maya uygarlığından kalmış <i style="mso-bidi-font-style: normal">Codex Troano</i> ve <i style="mso-bidi-font-style: normal">Codex Cortesianus</i> tabletlerinde de Naacal Tabletleri’ndeki alfabenin kullanıldığını iddia edince, albayın kendine güveni iyice artmış ve kareler, daireler, spiraller, gamalı haçlar, hayvan figürleri gibi şekillerden oluşan dili ‘Kayıp Kıta Mu’da konuşulan Naga-Maya dili’ olarak dünyaya takdim etmiş. <o:p></o:p></span></p><br/>
<p class="MsoNormal" style="margin: 0cm 0cm 0pt"><b style="mso-bidi-font-weight: normal"><span style="color: black; mso-ansi-language: TR">MAYALAR .</span></b><span style="color: black; mso-ansi-language: TR"> O yıllarda ‘dünyadaki tüm uygarlıkların Türkler tarafından kurulduğu’ fikri üzerine kurulan Türk Tarih Tezi üzerine çalışan Mustafa Kemal bu kitapları duyunca, kitabı 60 kadar çevirmene bölüştürerek hızla Türkçeleştirdikten sonra Türklerin Orta Asya’ya gelmeden önceki yurtlarının Kayıp Kıta Mu olduğuna inanıvermiş. Ardından Türklerle Mayalar arasındaki ilişkiyi araştırmak üzere Enver Paşa’nın damadı emekli general ve amatör tarihçi Tahsin Bey’i Meksika’ya büyükelçi olarak atamış. Meksika’daki çalışmalarını belge ve fotoğraflarla üç ciltlik bir defter halinde toplayan Tahsin Bey’in en büyük buluşlarından biri Maya dilindeki ‘tepek’ sözcüğünün Türkçe’deki ‘tepe’ olduğunu keşfetmek olmuş. Ödülü de Mustafa Kemal tarafından verilen ‘Mayatepek’ soyadını olmuş. <o:p></o:p></span></p><br/>
<p class="MsoNormal" style="margin: 0cm 0cm 0pt"><b style="mso-bidi-font-weight: normal"><span style="mso-ansi-language: TR">BAYRAK DEĞİŞİKLİĞİ .</span></b><span style="mso-ansi-language: TR"> Celal Bayar’ın damadı Ali İhsan Gürsoy’a bakılırsa Mustafa Kemal bu tarihlerde Türk bayrağını mavi fon üzerine yeşil bir bozkurt figürü olan ‘Göktürk’ bayrağı ile değiştirmeyi de istiyormuş. Bu istediğini son başbakanı Celal Bayar’a açan Mustafa Kemal’e göre kırmızı fon üzerine beyaz ay-yıldızlı bayrak Osmanlı İmparatorluğu’nun bayrağı olup Cumhuriyet’in geçmişten kopuş çabasını engelliyormuş. Ayrıca Atatürk’e göre ay-yıldız ilk ağızda Arap dünyasını çağrıştırıyormuş. <span style="color: black"><o:p></o:p></span></span></p><br/>
<p style="margin: 0cm 0cm 0pt; text-indent: 17.85pt">Falih Fıfkı Atay ise, Mustafa Kemal’in yeni devlet için bir figür arayışı içindeyken, çevresinden bazı kişilerin kendisine bozkurt figürünü önerdiklerini ancak Mustafa Kemal’in bozkurtla ilgili efsaneleri dinledikten sonra ‘böyle saçma sapan şeyleri bırakın, bana zeka ürünü bir timsal bulun’ dediğini iddia ediyor. İnsan kime inanacağını şaşırıyor ama bozkurt figürünün 1922 yılında bir pul üzerinde yer aldığını, 1924’te Türkoloji Enstitüsü Dergisi’nin kapağına, 1927’de 5 ve 10 liralık banknotların üzerine konduğunu, 1931’de okul kitaplarına düşmanları tarafından yok edilen Türklerden geriye kalan çocuğu bir dişi (boz)kurt tarafından nasıl korunup beslendiği, daha sonra onun önderliğinde nasıl tüm dünyaya nasıl yayıldıklarına dair anlatılar ve haritalar konduğunu bilince Atay’a inanmak zorlaşıveriyor.</p><br/>
<p style="margin: 0cm 0cm 0pt; text-indent: 17.85pt"><o:p> </o:p></p><br/>
<p class="MsoNormal" style="margin: 0cm 0cm 0pt"><b style="mso-bidi-font-weight: normal"><span style="font-size: 14pt; mso-ansi-language: TR">Bozkurt-Ergenekon Destanı’nı Bilir misiniz?<o:p></o:p></span></b></p><br/>
<p class="MsoNormal" style="margin: 0cm 0cm 0pt; text-indent: 18pt"><span style="mso-ansi-language: TR">Efsanelere göre Göktürklerin atası, 439'da Tabgaç (Kuzey Çin Krallığı) katliamından kurtularak Avarlara sığınan soylu iki çocuktu. Kayı ile Tokuz Oğuz adlı bu çocukların soyundan gelenlerin bir demircinin yardımıyla demirden yapılmış Ergenekon dağlarını delip, bir Bozkurt’un önderliğinde tüm dünyaya yayılması ünlü Bozkurt-Ergenekon Destanı’nın temasını oluşturur. Ancak bu destana ait Türkçe bir kaynak henüz ortaya çıkmadı. Efsane, 556-581 yılları arasındaki olayları anlatan ve 629 yılında tamamlanmış olan Chou-shu adlı Çin kroniğine "çok yaşlı bir Tu-kui'nin verdiği bilgilere dayanılarak" kaydedilmiş. (‘Tu-kui’ Çinlilerin bütün yabancılar için kullandığı bir deyim.) Bunun farklı bir versiyonu ise 659 tarihli Pei shih adlı bir kaynakta ve Çin hanedanlarından Sui Sülalesinin 582-629 yılları arasını kapsayan resmi tarihinde kayıtlı. </span><b style="mso-bidi-font-weight: normal"><span style="font-size: 14pt; mso-ansi-language: TR"><o:p></o:p></span></b></p><br/>
<p class="MsoNormal" style="margin: 0cm 0cm 0pt"><b style="mso-bidi-font-weight: normal"><span style="mso-ansi-language: TR">BUGUT YAZITI . </span></b><span style="mso-ansi-language: TR">Bir de 1956'da Moğol arkeolog C. Dorjsuren tarafından Moğolistan'da, Selenga Irmağı'nın bir kolu üzerinde bulunan bir mezar yazıtı var. Bulunduğu yerin adıyla anılan ve ancak 1968 yılında okunabilen yazıtın Göktürk kağanlığının ilk hükümdarı Bumin Kağan'ın oğlu Mahan Tigin (ya da Mu-Kan Kağan) için 5. Göktürk hükümdarı Boğa İşbara Kağan (581-587) tarafından dikildiği sanılıyor. Bir kaplumbağa heykeli üzerine konulmuş 120 cm. yüksekliğinde bu dikilitaşın üç tarafında Sogdca yazılmış 29 satırlık epik bir metin, dördüncü tarafında ise çok aşınmış olduğu için henüz tam olarak okunamamış Sanskritçe bir Brahman metni var. Tepesinde de karnının altında biraz garip bir insan figürü bulunan bir dişi kurt kabartması bulunuyor. Bazı araştırmacılar bu ‘emziren kurt’ (?) figürünü Bozkurt-Ergenekon destanına bir gönderme olarak kabul ediyorlar ve adına anıt dikilmiş olan Mahan Tigin'in Kök Türkler'in kurucu sülalesi olan Aşina (=Moğolca "asil kurt") sülalesine mensup olduğu ileri sürüyorlar. </span><b style="mso-bidi-font-weight: normal"><span style="font-size: 14pt; mso-ansi-language: TR"><o:p></o:p></span></b></p><br/>
<p class="MsoNormal" style="margin: 0cm 0cm 0pt"><b style="mso-bidi-font-weight: normal"><span style="mso-ansi-language: TR">BENGGÜ TAŞLAR .</span></b><span style="mso-ansi-language: TR"> "Tengri kulı, bitidim"<b style="mso-bidi-font-weight: normal"> </b>Günümüz Türkçesiyle ‘ben Tanrı kulu, yazdım’ anlamına gelen bu ibare, 1929 yılında Munke Oçir adlı bir Moğolistan yurttaşı tarafından Hugunu-Han Dağı'nda Gürbelçin mevkiinde bulunan bir yazıtta yer alıyor. Türk dilinin gelişim tarihi içinde 6. ve 13 yy'lar arasını kapsayan ve Türkçe yazılmış belgelerle izleyebildiğimiz Eski Türkçe (ya da Eski Türk Dilleri) döneminin en önemli metinleri Türklerin <i style="mso-bidi-font-style: normal">benggü taş </i>(=ebedi taş) ya da <i style="mso-bidi-font-style: normal">bitig taş</i>(=kitabe taşı)<i style="mso-bidi-font-style: normal"> </i>dedikleri dikilitaşlar<i style="mso-bidi-font-style: normal"> </i>üzerine yazılanlar. </span><b style="mso-bidi-font-weight: normal"><span style="font-size: 14pt; mso-ansi-language: TR"><o:p></o:p></span></b></p><br/>
<p class="MsoNormal" style="margin: 0cm 0cm 0pt; text-indent: 18pt"><span style="mso-ansi-language: TR">Şimdilik sayıları 300 kadar olan ve ezici bir çoğunluğu Altay Dağları'nın doğusundaki coğrafyada yani Moğolistan ve Yenisey vadisinde bulunan, bir kısmı ise Kazakistan’da, Kırgızistan, Kuzey Kafkasya, İdil-Ural Bölgesi, Bulgaristan, Romanya, Macaristan ve Polonya'da bulunan <i style="mso-bidi-font-style: normal">benggü taş'</i>ların bir kısmı 1890’ların başında Danimarkalı dilbilimci V. L. P. Thomsen ile V. Radlov ve ardıllarınca okunmuş, bir kısmına ilişkin bulgular henüz yayınlanmamış, bir kısmı ise hâlâ çözülmeyi beklemekte. <o:p></o:p></span></p><br/>
<p class="MsoNormal" style="margin: 0cm 0cm 0pt"><b style="mso-bidi-font-weight: normal"><span lang="EN-US">YANLIŞ OKUMALAR .</span></b><span lang="EN-US"> Günümüze ulaşan yazıtların çoğu <i style="mso-bidi-font-style: normal">bedizci</i> denilen ustaların işi. Ama yazıtların çoğu usta olmayan kişiler tarafından bıçağın ya da kılıcın ucuyla ‘kesme yazı’ denilen stilde yazıldığı için, binlerce yıllık tahribatın sonunda ifade yeteneklerini büyük ölçüde kaybetmişler. Bazı yazıtlarda ‘aynalı yazı’ denilen bir tarz, yani bir tarafta normal yazı, diğer tarafta bunun ters çevrilmiş şekli kullanıldığı için uzun süre yanlış okumalar yapılmış. Bazıları ancak ıslanınca görülebilen özel boyalarla yazılmış. Ama en önemli sorun, Thomsen ve Radlov’un okumalarının ciddi yanlışlar içermesi ve bu yanlışların günümüze kadar aynen gelmesi. Yani Türkologlarımıza çok iş düşüyor.</span></p><br/>
<p class="MsoNormal" style="margin: 0cm 0cm 0pt"><span lang="EN-US"><o:p> </o:p></span></p><br/>
<p class="MsoNormal" style="margin: 0cm 0cm 0pt"><b style="mso-bidi-font-weight: normal"><span lang="EN-US" style="font-size: 14pt">Kürtler nasıl bir Türk boyu yapıldı?<o:p></o:p></span></b></p><br/>
<p class="MsoNormal" style="margin: 0cm 0cm 0pt"><span lang="EN-US">Bu yanlış okumalardan biri siyasi amaçlarla epeyce istismar edildiği için anılmayı hak ediyor. 8.-11.yy arasına tarihlenen ve Göktürklere mi yoksa Kırgızlara mı ait olduğu henüz anlaşılamayan Yenisey Yazıtları’nın en büyüğü Elegeş Yazıtı’nın <span style="color: black">bir satırını, </span>dilbilimci Hüseyin Namık Orkun 1936’da <span style="color: black">şöyle okumuştu:<i>“</i>Kürt elinin hanı Alp Urungu altunlu okluğumu bağladım belde…” (</span><i style="mso-bidi-font-style: normal">Eski Türk Yazıtları</i>, 1994, s. 591-593.)<span class="postbody"> </span><span style="color: black">Aynı yıl </span>Dersim Valisi Abdullah Alpdoğan Paşa’nın ağzından “Kürtler özünde dağ Türkleridir” saptaması duyuldu. <span style="color: black">Kürt sözcüğünün Türkçede ‘çığ’ ve ‘kar yığını’ anlamlarına geldiğini de ileri süren Orkun’un okuması zamanla ideolojik bir cephaneye dönüştü ve resmi tarihçiler tarafından ‘Kürtler bir Türk boyudur’ önermesinin kanıtı oldu.</span></span><span class="postbody"><span style="mso-ansi-language: TR"><o:p></o:p></span></span></p><br/>
<p class="MsoNormal" style="margin: 0cm 0cm 0pt; text-indent: 18pt"><span style="color: black; mso-ansi-language: TR">Halbuki, 1995 yılında, Türkolog Prof. Dr. Talat Tekin aynı satırları şöyle okumuştu: “Ben; Körtle Han Alp Urungu! Sekiz dokuzdu ki yaşım, Altınlı okluğumu belime bağladım…” Diğer kelimeleri bir yana bırakırsak, Orkun’a göre ‘Kürt’ olan sözcük Tekin’e göre ‘Körtle’ idi ve </span><span style="mso-ansi-language: TR">hem Göktürkçe’de, hem de Uygurca’da ‘güzel’ anlamına gelmekteydi. <span style="color: black">(</span><i style="mso-bidi-font-style: normal">Türk Dilleri Araştırmaları</i>, c.5, 1995, s. 19-32.) Ama kimse bu okumaya kulak asmadı. Çünkü resmi tezle ters düşüyordu. <o:p></o:p></span></p><br/>
<p class="MsoNormal" style="margin: 0cm 0cm 0pt; text-indent: 18pt"><span style="color: black; mso-ansi-language: TR">Peki, Orkun bunu kasıtlı mı yapmıştı? Her ne kadar Orkun tarafından bilindiği sanılan İkinci Elegeş Yazıtı’nda ‘körtle’ kelimesinin ‘güzel’ anlamına kullanılmıştı ancak muhtemelen kasıtlı değildi. </span><span style="mso-ansi-language: TR">Ünlü Macar Türkoloğu Gyula Németh’in yanında yetişen Orkun, Németh’in bir çalışmasında Macarlara karışan ‘Kürt’ adlı bir oymaktan bahsedildiğini görmüştü. Elegeş’te, Göktürk alfabesinin sesli harf fakirliği yüzünden bir kelimeyi okumakta zorlanınca işin kolayına kaçmış ve hocasından duyduğu ‘Kürt’ lafını yapıştırmıştı. <span style="color: black">Ve bu yanlış okuma, 1980’lerin sonlarında PKK’ya karşı yürütülen propaganda savaşının bir parçası olarak devletin cin fikirli strateji uzmanları tarafından, özel olarak dolaşıma sokulmuştu!<o:p></o:p></span></span></p><br/>
<p class="MsoNormal" style="margin: 0cm 0cm 0pt; text-indent: 18pt"><span style="color: black; mso-ansi-language: TR"><o:p> </o:p></span></p><br/>
<p class="MsoNormal" style="margin: 0cm 0cm 0pt"><b style="mso-bidi-font-weight: normal"><span style="font-size: 14pt; mso-ansi-language: TR">Türkler Devlet Kurucu Bir Millet midir?</span></b><span style="color: black; mso-ansi-language: TR"><o:p></o:p></span></p><br/>
<p class="MsoNormal" style="margin: 0cm 0cm 0pt"><span style="mso-ansi-language: TR">Mustafa Kemal, <span style="color: black">1922 yılında Meclis’te yaptığı bir konuşmada Türk milletini Nuh’un oğlu Yafes’e kadar götürür ve “Türkler on beş yüzyıl önce Asya’nın göbeğinde muazzam devletler kurmuştur ve insanlığın her türlü yeteneği onda ortaya çıkmıştır” der. </span>Türklerin en büyük ‘milli’ hasletlerinden birinin ‘devlet kurmak’ olduğu iddiası sadece Mustafa Kemal’i değil, daha pek çok kişiyi derinden etkilemiş olmalı çünkü halen Cumhurbaşkanlığı forsunda, 16 Türk Devleti’ni simgeleyen 16 yıldız ile ortada 17. Türk devleti olan Türkiye Cumhuriyeti’ni simgeleyen güneş figürü var. Hâlbuki yazının başında saydığımız kriterleri kullanırsak bugüne kadar kurulmuş ‘Türk’ devletlerinin sayısı 200’e ulaşır ki, bu kadar çok devlet kurmak, aynı zamanda bu kadar çok devlet batırmak demek olduğu için bunda övünecek bir yan pek yok. Öte yandan, Cumhurbaşkanlığı forsundaki 16 devlet arasında hangi tanımdan hareket edersek edelim, Türk saymakta zorlanacağımız devletler var. <span style="color: black"><o:p></o:p></span></span></p><br/>
<p class="MsoNormal" style="margin: 0cm 0cm 0pt"><b style="mso-bidi-font-weight: normal"><span style="mso-ansi-language: TR">HUNLAR .</span></b><span style="mso-ansi-language: TR"> Örneğin forsta ‘Hun İmparatorluğu’, ‘Batı Hunları’, ‘Avrupa Hunları’ ve ‘Akhunlar’ olarak tam dört yer işgal eden dörtlünün atası olan Hun İmparatorluğu, Türkler, Moğollar, Tunguzlar ve muhtemelen başka kavimlerin oluşturduğu bir konfederasyondur. Bu konfederasyonun Türklerin hâkimiyetinde olduğu iddiası Türk-İslam Sentezi’nin ideologlarından İbrahim Kafesoğlu’na aittir ve Kafesoğlu iddiasını sadece Çin kaynaklarından bize kadar gelmiş bazı Türkçe sözcüklere dayandırır. Ancak, aynı Kafesoğlu, İslam Ansiklopedisi için yazdığı ‘Türkler’ maddesinde Tabgaç (Kuzey Çin) Devleti’ni anlatırken “T’ai-wu, 439’da Kansu’daki Hun devletini ortadan kaldırdı. Böylece ünlü ipek yolu güzergâhı tekrar Türk hakimiyetine girdi” diyerek aslında kendi teorisine inanmadığını gösterir. Batı Hun Devleti’nin, 1983 yılında kurulan Kuzey Kıbrıs Türk Cumhuriyeti’ne yer açmak için bir ara forstan çıkarıldığını hatırlayınca işin ciddiyeti iyice kuşku götürür.<o:p></o:p></span></p><br/>
<p class="MsoNormal" style="margin: 0cm 0cm 0pt"><b style="mso-bidi-font-weight: normal"><span style="mso-ansi-language: TR">GÖKTÜRKLER .</span></b><span style="mso-ansi-language: TR"> Forsta 5. sırada yer alan Göktürk Devleti, ‘Türklüğü’ en kesin olan devlet gibi görünmektedir. Avarların boyunduruğundan kurtulmak için ayaklanan ve 552'de kağanlığını ilan eden Bumin ve kardeşi İstemi, Avarları Karadeniz'in kuzeyine kadar sürdükten sonra Oğuz, Töleş, Kırgız, Karluk, Türgiş ve Tatar boylarını büyük bir federasyon altında birleştirmişlerdi. Göktürklerin yurdu, şimdiki Moğolistan sınırları içindeki Hangay (Tanrı) Sıradağları'nın doğu kesimindeki Orhun (=Orkun) ve Temir ırmaklarının kaynaklarının civarında bulunan ve Türkler tarafından <i style="mso-bidi-font-style: normal">ıduk</i> yani mukaddes kabul edilen Ötüken ormanlarıydı. <span style="color: black"><o:p></o:p></span></span></p><br/>
<p class="MsoNormal" style="margin: 0cm 0cm 0pt; text-indent: 18pt"><span style="mso-ansi-language: TR">6. sıradaki Avar İmparatorluğu, yine Kafesoğlu tarafından ‘Türk devleti’ ilan edilmiştir. Kafesoğlu’na göre bu devletin halkının çoğunu Türk olup, yöneticileri de zamanlar ‘Türkleşmiş’ unsurlardı. Ancak Kafesoğlu halkının çoğunluğu Moğol, kurucu ve yöneticileri Türk olan Tabgaç Devleti ile 8. yüzyılda Araplara kök söktürmüş olan Türgiş Devleti’ni, 16 Türk Devleti arasında saymamıştır. <o:p></o:p></span></p><br/>
<p class="MsoNormal" style="margin: 0cm 0cm 0pt"><b style="mso-bidi-font-weight: normal"><span style="mso-ansi-language: TR">UYGURLAR .</span></b><span style="mso-ansi-language: TR"> 7. sıradaki Hazar Devleti, Çin ve Bizans kaynaklarında Göktürklerin devamı olarak gösterilirler ama 8. sıradaki Uygurları, bizler Türk görsek bile kendilerinin görmediğine dair pek çok işaret vardır. Bunlardan en önemlisi 752 yılında Uygur Hakanı Moyun Çor tarafından dikilmiş olan Taryat (veya Terhin) Yazıtı’nda “Türk yurdunu o zaman karıştırdım (…) orada dövdürttüm ve yendim. Hanlarını tutsak aldım. Ordusu orada yok oldu. Türk halkını orada kendime uyruk aldım” sözleridir. Yine Moyun (Bayan) Çor'un anısına 759 veya 760 tarihinde dikildiği sanılan Şine-Usu Yazıtı'nda da Moyun Çor'un diğer Türk boylarıyla yaptığı savaşlar anlatılır. Bu yazıtlarda ‘Türkler’ açıkça Uygurların düşmanı bir halk olarak tarif edilmektedir.<o:p></o:p></span></p><br/>
<p class="MsoNormal" style="margin: 0cm 0cm 0pt"><b style="mso-bidi-font-weight: normal"><span style="mso-ansi-language: TR">RUM SELÇUKLULARI .</span></b><span style="mso-ansi-language: TR"> 9. sırada Uygurların devamı olan Karahanlılar, 10. sırada kurucuları ‘Türk’, halkı ise Hintli olan Gazneniler, 11. sırada Karahanlılar’ın devamı Büyük Selçuklular vardır. Ancak Büyük Selçukluların devamı olarak Anadolu’yu Türklere ebedi yurt yapan Anadolu veya Rum Selçuklu Devleti’nin adı forsta yoktur. Anlaşılan adındaki ‘Rum’ ibaresi aforoz edilmesine yol açmıştır. Bu arada Gaznelileri ‘Türk’ devleti sayanların, yine kurucusu ‘Türk’ köleler olan Hind Kölemenleri ile Tulunoğulları niye listeye almadıkları merak konusudur çünkü 12. sıradaki Harzemşahlılar bir ‘Türk köle’ tarafından kurulmuştur. Aynı şekilde <i style="mso-bidi-font-style: normal">Devlet’et-Türkiyye</i> adını taşıyan Mısır’daki Memlûk Devleti ile ‘ilk Müslüman Türk devleti’ diye bilinen Samanoğulları Devleti de listede yoktur.<o:p></o:p></span></p><br/>
<p class="MsoNormal" style="margin: 0cm 0cm 0pt"><b style="mso-bidi-font-weight: normal"><span style="mso-ansi-language: TR">MOĞOL SOYU .</span></b><span style="mso-ansi-language: TR"> 13. sıradaki Altınordu Devleti Moğol İmparatoru Cengiz’in oğlu Cudi tarafından kurulmuş olup sadece halkının çoğunluğu Türk’tür. Eğer bu nitelikler Altınordu’yu Türk devleti yapıyorsa aynı özelliklere sahip olan İlhanlı Devleti, Şibanoğulları, Canoğulları, Mangıtoğulları, Buhara Krallığı ve Hive Özbek Hanlığı gibi halkının çoğunluğu Türk olan devletlerin neden listeye alınmadığı belli değildir.<o:p></o:p></span></p><br/>
<p class="MsoNormal" style="margin: 0cm 0cm 0pt; text-indent: 18pt"><span style="mso-ansi-language: TR">14. sırada Moğol İmparatoru Cengiz sülalesinin damadı olan Timur’un kurduğu Büyük Timur İmparatorluğu vardır. Ankara Savaşı’nda Yıldırım Beyazıt’ı bozguna uğratarak forsun 16. yıldızını az daha tarihten sileceği için ‘gaddar bir düşman’ olarak bellediğimiz Timur, <span style="color: black">Cengiz Han'ın Büyük Moğol İmparatorluğu dörde ayrıldıktan sonra Orta Asya'da kalan Çağataylılar arasından çıkmış. Siyasi meşruiyetini Moğollardan kültürünü Çağataylardan alan </span>bu grupların tarih içinde Türklüklerinin ağır bastığı sanılıyor. Nitekim Yıldırım’la Timur’un birbirlerini tercüman olmadan anlamaları, Yıldırım’ın yanındaki bazı Türkmen boylarının savaş sırasında Timur’un yanına geçmeleri bunun kanıtı sayılır. Aynı Timur’un devamı olan ve Urduca konuşan Özbeklere biz ‘Türk’ derken onların kendilerini ‘Türk’ dememesi, Mustafa Kemal’in 1930’larda başkahramanı Timur olan bir tiyatro eseri yazması hep bu karmaşık tarihin ürünüdür. <span style="color: black"><o:p></o:p></span></span></p><br/>
<p class="MsoNormal" style="margin: 0cm 0cm 0pt; text-indent: 18pt"><span style="color: black; mso-ansi-language: TR; mso-bidi-font-weight: bold">Forsta 15. sırada yer alan</span><span style="color: black; mso-ansi-language: TR"> Babür İmparatorluğu ise, Timur’un beşinci kuşaktan torununun kurduğu ancak halkının çoğunluğu Hintli olan bir imparatorluk olarak Türk devleti sayılırken, ‘Kara Mehmet’, ‘Durmuş’ ‘Kara Yusuf’, ‘Pirbudak’ gibi Türkçe adlı hükümdarları olan Karakoyunlu Devleti ile, yine ‘Kara Yülük’, ‘Uzun Hasan’ gibi Türkçe adlı hükümdarları olan Akkoyunlu Devleti nedense forsta kendine yer bulamamış. Aynı şekilde Safevi, Kaçar ve Afşar devletleri de Türk sayılmamıştır. <o:p></o:p></span></p><br/>
<p class="MsoNormal" style="margin: 0cm 0cm 0pt"><b style="mso-bidi-font-weight: normal"><span style="color: black; mso-ansi-language: TR">OSMANLILAR .</span></b><span style="color: black; mso-ansi-language: TR"> 16. sırada yer alan Osmanlı Devleti’ni bir ‘Türk’ boyu olduğu kabul edilen Oğuzların Kayı boyu kurmuş olmakla birlikte, devletin ‘Türk’ niteliği hep tartışılmıştır. </span><span style="mso-ansi-language: TR">Akademisyen tarihçi Salih Özbaran’ın ‘Osmanlı Devleti aslında bir Rum devletidir’ şeklinde özetlenebilecek gayet radikal tezini bir başka hafta irdelemek üzere noktayı ırkçı-Türkçü Nihal Atsız’ın şu ironik cümlesi ile koyalım: “Adama sorarlar: Elli devlet kurdun da neden hiçbirini yaşatamadın? Neden kala kala orta çapta bir Türkiye Cumhuriyetine kaldın? Zoraki tarih bilginleri tabii bu sorunun cevabını veremeyeceklerdir. Çünkü tarihî gerçek hiç de öyle değildir. 16 veya 50 devlet kurulmuş değildir. Gerçekte anayurtta bir, nihayet iki devlet kurulmuş, anayurt dışında da buna üç beş devlet daha eklenmiştir. O kadar.” <o:p></o:p></span></p><br/>
<p class="MsoNormal" style="margin: 0cm 0cm 0pt"><b style="mso-bidi-font-weight: normal"><span style="font-size: 10pt; mso-ansi-language: TR">Özet Kaynakça:</span></b><span style="font-size: 10pt; mso-ansi-language: TR"> Kemal Şenoğlu, <i style="mso-bidi-font-style: normal"><span style="mso-bidi-font-weight: bold">Mayatepek Raporları Türk Tarih Tezi ve MU Kıtası</span></i>, Kaynak Yayınları, 2006; Ayşe Hür, “Tarihi Aydınlatan Benggü Taşlar, Orta Asya’daki Türk Yazıtları”, <i style="mso-bidi-font-style: normal">Toplumsal Tarih Dergisi</i> , Şubat 2003, S.110, s. 10-19; Bahattin Ögel, Türk Kültür Tarihi, Ankara, 1991<b style="mso-bidi-font-weight: normal">;</b> O. F. Sertkaya, <i style="mso-bidi-font-style: normal">Göktürk Tarihinin Meseleleri</i>, Ankara, 1995; G. Clauson, “The origin of the Turkish ‘Runic’ Alphabet”, <i style="mso-bidi-font-style: normal">Acta Orientalia</i>, 1970, S.70, s. 51-76; S. G. Klastornij ve V.A. Livsic, “The sogdian inscription of Bugut revised”, <i style="mso-bidi-font-style: normal">Acta Orientalia</i>, 1972, S.26, s. 69-102; Coşkun Üçok, “Onaltı Türk Devleti”, <i style="mso-bidi-font-style: normal">Tarih ve Toplum</i>, Ocak 1987, S. 38, s. 32-35.<o:p></o:p></span></p>

<br/>


<div id="taraf_not">
</div>

</div>


</div>

Kaynak: [taraf.com.tr](http://www.taraf.com.tr:80/makale/623.htm), [web.archive.org (arşiv bağlantısı)](http://web.archive.org/web/20090324053532/http://www.taraf.com.tr:80/makale/623.htm)
