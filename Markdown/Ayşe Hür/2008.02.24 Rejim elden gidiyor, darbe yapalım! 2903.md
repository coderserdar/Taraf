# Rejim elden gidiyor, darbe yapalım!

*Ayşe Hür 24.02.2008*

<div class="taraf_structure_2col_1zq">
<div class="margen_n">



 <p></p><p class="MsoNormal" style="MARGIN: 0cm 0cm 0pt"><span style="COLOR: black"><font size="3"><font face="Times New Roman">1912’de İttihat ve Terakki Fırkası'na muhalefet eden bir grup subay ‘Halâskâr Zabitân’ (Kurtarıcı Subaylar) adıyla bir araya gelmiş ve bir muhtıra yayınlamıştı. Subayların tespitine göre memleket çökme tehlikesiyle karşı karşıyaydı ve vatanın kurtarılması subaylara düşmekteydi. İttihatçılar muhtıraya boyun eğdiler ve Gazi Ahmed Muhtar Paşa başkanlığında yeni bir kabine kuruldu. Ancak kabine güvenoyu alamadı ve Sadrazamın isteği üzerine Padişah meclisi feshetti. Tam o sırada Balkan Savaşı başlamış, Bulgar ordusu hızla Çatalca önlerine varmış, bir süre sonra Edirne düşman eline düşmüştü. Bu hezimeti fırsat bilen İttihatçılar 23 Ocak 1913 günü ünlü ‘Babıali Baskını’nı gerçekleştirdiler.<?xml:namespace prefix = o ns = "urn:schemas-microsoft-com:office:office" /><o:p></o:p></font></font></span></p><br/>
<p class="MsoNormal" style="MARGIN: 0cm 0cm 0pt"><font size="3"><font face="Times New Roman"><b style="mso-bidi-font-weight: normal"><span style="COLOR: black">AHALİ VE ASKER .</span></b><span style="COLOR: black"> Enver Bey ve 20-30 kişilik grubu önce Sadaret Yaveri Nafiz Bey’i, Harbiye Nazırı Yaveri Kıbrıslızade Tevfik Bey’i ve Harbiye Nazırı Nazım Paşa’yı vurdular. Ardından Sadrazam Kamil Paşa'ya silah zoruyla bir istifaname yazdırdılar. Paşa önüne konan kağıda “asker tarafından gelen teklif yüzünden istifaya mecbur kaldığını” yazınca, İttihatçılar buna bir de “ahali” (halk) sözcüğü eklettiler. Böyle yazınca güya darbenin meşruiyeti sağlanmış oluyordu. Ardından Enver Bey, görülmemiş bir cüretle silahlı olarak Padişah'ın karşısına dikilip Mahmut Şevket Paşa'yı Sadrazam tayin ettirdi. Bu olay, </span>başımızın üstünde hâlâ ‘Damokles'in Kılıcı’ gibi sallanan darbecilik belasının miladı oldu.<span style="COLOR: black"><o:p></o:p></span></font></font></p><br/>
<p class="MsoNormal" style="MARGIN: 0cm 0cm 0pt"><font size="3"><font face="Times New Roman"><b style="mso-bidi-font-weight: normal">ORDU+PARTİ=İKİDAR . </b>1908'de II. Meşrutiyet'in ilanından 1914'de I. Dünya Savaşı'nın başlamasına kadarki dönemde, 1826'da Yeniçeri Ocağı'nın kaldırılmasıyla siyaset dışına çıkarıldığı düşünülen ordu, yeniden ve daha radikal şekilde siyasete ağırlığını koydu. Böylece hayatın her alanına darbeci bir anlayış egemen olmaya başladı. Ordu ve paramiliter örgütler aracılığıyla ‘iç düşman’ olarak tasnif edilen muhalefet sindirildi ya da tasfiye edildi. Sivil olsun, asker olsun toplumun tüm kesimler tarafından içselleştirilen bu ‘İttihatçı Gelenek’, Cumhuriyet Dönemi'ne neredeyse aynen aktarıldı. 1960, 1962, 1963, 1969, 1971, 1980, 1997 ve 2007’deki ‘klasik’, ‘modern’, ve ‘post modern’ müdahalelerinin ortak iddiası devletin bekası idi. İşin en vahim yanı ise, sivillerin bu gayri meşru müdahalelere destek vermesiydi. Devlete musallat olan darbeci zihniyetle 1970’lerde MHP’nin arkaladığı ölüm tugaylarının, 1990’lardan itibaren PKK’ye karşı verilen gayri-nizami harp dolayısıyla meşrulaşan koruculuk sistemi ve JİTEM bağlantılarıyla ‘Susurluk’, ‘Şemdinli’, ‘Sarıkız/ Ayışığı/ Yakamoz’ veya ‘Ergenekon’ denen garip oluşumların ilişkisi ise gayet açık. <span style="COLOR: black"><o:p></o:p></span></font></font></p><br/>
<p class="MsoNormal" style="MARGIN: 0cm 0cm 0pt"><font size="3"><font face="Times New Roman"><b style="mso-bidi-font-weight: normal">ZİNDE KUVVETLER .</b> 1945’te, ırkçı-Türkçülerin yargılandığı Turancılar Davası’nda 9 ay 10 gün hapse mahkum olması bile askeri kariyerini engellemeyen Alparslan Türkeş’e göre ordunun içindeki ‘zinde kuvvetler’ ilk kez 1942-1943’te iktidara el koymaya niyetlenmişler ama II. Dünya Savaşı yüzünden bunu gerçekleştirememişlerdi. Savaştan sonraki ilk gizli örgütlenme <span style="mso-spacerun: yes"> </span>ise 1951’de Kurmay Albay Faruk Ateşdağlı tarafından yapılmıştı. Ateşdağlı daha sonraki bütün darbeci gruplarda yer alacaktı. 1952’de II. Menderes Hükümeti,  Fransa’da St. Cyr Akademisi’nde okumuş Ali Seyfi  Kurtbek’i Milli  Savunma  Bakanlığına getirdikten sonra akademilerde Prusya ekolünün yerini Amerikan tarzı eğitim almaya başladı. Ortaya daha bilgili, daha özgür tavırlı bir asker kuşağı çıkmaya başlamıştı. Yeni silah ve mühimmatlar da bu kadrolara veriliyordu. Ancak eskiler hâlâ istedikleri kişileri istedikleri yerlere tayin ettirecek, yurt dışı görevlere gidecek güçteydiler. İki kesimin ortak şikayeti ise maaşlarının düşük olmasıydı. Ayrıca terfi sisteminde yetenekten çok kıdeme bakılması, eski olsun, yeni olsun alt ve orta kademedeki subayları rahatsız ediyordu. </font></font></p><br/>
<p class="MsoNormal" style="MARGIN: 0cm 0cm 0pt; TEXT-INDENT: 14.2pt"><font face="Times New Roman" size="3">1953’te gelenekçi generallerin tasfiyesi Seyfi Kurtbek’e yönelik bir yıpratma kampanyasının başlamasına neden oldu. Kurtbek’in Enver  Paşa’nın 1914’te yaptığı gibi, orduyu temizleyip iktidara el koyacağı söylentileri Kurtbek’i istifaya zorladığında, genç subaylar büyük bir hayal kırıklığı yaşadılar. Üstüne üstlük, 1954 seçimlerinden galip çıkan Menderes’in “Ben orduyu yedek subaylarla idare ederim, kravatlı şövalyelerin burunlarını kıracağım” demesi subayların kızgınlığını iyice artırdı. </font></p><br/>
<p class="MsoNormal" style="MARGIN: 0cm 0cm 0pt; TEXT-INDENT: 14.2pt"><font face="Times New Roman" size="3">Bu kızgınlıkla 1954-1955’te ordu içinde tam yedi gizli örgüt kuruldu. Bunların en önemlisi Tuzla Uçaksavar Okulu’ndan arkadaş olan<span style="COLOR: black"> </span>Dündar Seyhan ve Orhan Kabibay’ın kurduğu örgüttü. Bu ekip, 1956’da Yıldız Harp Akademisi mensupları ile Atatürkçüler Cemiyeti’ni kurdu. O sırada Ankara’da Talat Aydemir ve ekibi ile Sadi Koçaş ve Kenan Esengil’den oluşan iki grup kendi çevrelerini örgütlemekle meşguldüler. Üst kademeler ise ya uyuyordu, ya da bunlara göz yumuyordu.         </font></p><br/>
<p class="MsoNormal" style="MARGIN: 0cm 0cm 0pt"><font size="3"><font face="Times New Roman"><b style="mso-bidi-font-weight: normal">YENİ İTTİHATÇILAR . </b>1957 yılında Ankara’dan Talat Aydemir ile İstanbul’dan Dündar Seyhan’ın grupları Üsküdar’da, 31 Mart 1909 ayaklanmasını bastıran Mahmut  Şevket  Paşa’nın bir zamanlar yaşadığı evde toplandılar ve İttihatçı geleneğe uygun olarak silah üzerine yemin ettiler. Komiteye albay rütbesinden daha yüksek rütbeliler alınmayacak, ihanet edenler aynen İttihat ve Terakki Cemiyeti’nde olduğu gibi öldürüleceklerdi. </font></font></p><br/>
<p class="MsoNormal" style="MARGIN: 0cm 0cm 0pt; TEXT-INDENT: 14.2pt"><font face="Times New Roman" size="3">Dündar Seyhan’ın günlüğüne yazdığı şu satırlar, 1912’deki ‘Halâskâr Zabitân’ muhtırasının tekrarı gibiydi: “<span style="mso-bidi-font-style: italic">Orduda ıslahat yapacağız diyoruz. Bunun için çalışıyoruz, hazırlanıyoruz. Ama dava ordudaki ıslahatla halledilemez. Memleketi ıslah etmek, kurtarmak lazım. Politikacıların tutumu ortada. Onların bir şey yapacağı yok. Bu bakımdan yakında hükümeti bertaraf etmemiz bahis konusu olabilir. Hazırlıklarımızı bir ihtilale göre geliştirmeliyiz. Bunun için gerekirse kan dökmekten çekinmemeliyiz.  Kan dökülecekse dökülür, başka çare yoksa hem de</span> çok <span style="mso-bidi-font-style: italic">dökülür</span>.” (Abdi İpekçi-Ömer Sami Coşkun<b>, </b><i style="mso-bidi-font-style: normal"><span style="mso-bidi-font-weight: bold">İhtilalin İçyüzü</span></i>, Milliyet Yay. s.40) </font></p><br/>
<p class="MsoNormal" style="MARGIN: 0cm 0cm 0pt"><font size="3"><font face="Times New Roman"><b style="mso-bidi-font-weight: normal">DOKUZ SUBAY OLAYI </b>. 1957’de seçimleri tekrar kazanan DP’nin politikalarını sertleştirmesi üzerine, ‘kurtarıcı’ subaylar İsmet Paşa’yla temasa geçmeye karar verdiler. Ancak İsmet Paşa, bu ilişkileri partinin geleceği açısından tehlikeli görerek görüşmeyi reddetti. 24 Aralık 1957’de Komite adına Faruk Güventürk, Milli  Savunma  Bakanı Şemi  Ergin’in ağzını yokladı. Ergin de “Ben bir basit avukatım, bir ihtilale liderlik edecek adam değilim, böyle bir şeyle uğraşamam” yanıtını vererek aradan çekildi. Dikkati çeken husus, ne İnönü’nün ne de Ergin’in ihtilalci subayları üstlerine ya da adli makamlara bildirmeyi düşünmemeleri idi. Anlaşılan bu tür girişimler siviller tarafından gayet normal kabul ediliyordu. Ancak komiteye girmeye çalışan Samet Kuşçu adlı bir subay Ocak 1958’de oluşumu ihbar etti. Cumhurbaşkanı Celal Bayar geniş bir soruşturma yapılmasını istediğinde bu sefer de ordu üst yönetimi sessiz kaldı. Hükümet basına sansür koyarak olayın kamuoyuna yansımasını engellerken, tek yapılan Milli Savunma Bakanı’nı istifaya zorlamak ve yerine Ethem Menderes’i getirmek oldu. Askeri mahkemede ‘ihtilal hazırlamak’ suçlamasıyla yargılanan  dokuz subay, altı ay sonra beraat ederken, ironik olarak ihbarda bulunan  Samet  Kuşçu iki yıl hapis cezasına çarptırılarak olay örtbas edildi.</font></font></p><br/>
<p style="MARGIN: 0cm 0cm 0pt"><b style="mso-bidi-font-weight: normal"><span style="FONT-SIZE: 12pt; FONT-FAMILY: 'Times New Roman','serif'">TÜRKEŞ SAHNEDE .</span></b><span style="FONT-SIZE: 12pt; FONT-FAMILY: 'Times New Roman','serif'"> ‘Dokuz  Subay Olayı’nın bu şekilde bitmesi doğal olarak darbecileri cesaretlendirmişti. Bir süre sonra Alparslan Türkeş, Sadi Koçaş, Orhan Kabibay ve Sezai Okan, II. Birleşik Örgüt’ü kurdular. ‘İhtilalin liderliği’ için III. Ordu Komutanı General Necati Tarcan’ı düşünüyorlardı ama onun ölümü üzerine Komite içinde ‘Faik  Bey’ diye anılan Cemal Gürsel’le NATO toplantısı için bulunduğu Almanya’da temas kurdular.O günlerde emekliliğe hazırlanan Gürsel, üç ay içinde seçime gidilmesi şartıyla, liderliği kabul etti. Bu sırada komitenin önde gelenlerinden Osman  Köksal Cumhurbaşkanlığı Muhafız Alayı Komutanlığı’na, Suphi Karaman Personel Atama Dairesi’nin başına atanarak pozisyonlarını güçlendirmişlerdi, ancak, Sadi Koçaş’ın Londra’ya, Dündar  Seyhan’ın Washington’a, Talat Aydemir’in de Kore’ye atanması üzerine Komite’ye başkanlık etme görevi radikal kanattan Alparslan Türkeş’e kalmıştı. <o:p></o:p></span></p><br/>
<p class="MsoNormal" style="MARGIN: 0cm 0cm 0pt"><font size="3"><font face="Times New Roman"><b style="mso-bidi-font-weight: normal">İNÖNÜ’NÜN SARI IŞIĞI .</b> Ülkenin çeşitli yerlerindeki şiddet olaylarından sonra İnönü’nün “Şartlar mecbur ettiğinde ihtilal milletlerin meşru hakkıdır!” şeklindeki ünlü sözleri, Birleşik Komite’ye yeşil ışık olmasa bile, sarı ışık anlamına gelmişti. 5 Mayıs’ta Kızılay’da Menderes tartaklandı. 18 Mayıs’ta Harbiye öğrencileri Harbiye Marşı’nı söyleyerek Sıhhiye’ye kadar halkın alkışları arasında yürürken atlı polisler olaylara müdahale etmemek için ara sokaklara saklanıyorlardu. 21 Mayıs’ta Hindistan Başbakanı Nehru’nun ziyareti sırasında Harbiyeliler yollara inzibat gibi dizilerek gösteri yaptılar. Beklenen an gelmişti. 26 Mayıs’ı 27 Mayıs’a bağlayan gece saat 03:00’da İstanbul’da başlayan ihtilal bir saat içinde önemli ve kilit mevkilerin ele geçirilmesi ile tamamlanmış ancak İstanbul ve Ankara ekipleri arasındaki saat anlaşmazlığı yüzünden ihtilal saat 04:36’da duyurulmuştu. Saat 07:50’de Celal Bayar Ankara’da, Adnan Menderes Kütahya’da tutuklanırken İzmir’den kalkan bir uçak sembolik lider Cemal Gürsel’i Ankara’ya getiriyordu.</font></font></p><br/>
<p class="MsoNormal" style="MARGIN: 0cm 0cm 0pt"><font size="3"><font face="Times New Roman"><b style="mso-bidi-font-weight: normal">14’LERİN TASFİYESİ .</b> Darbeciler ‘partilerüstü tarafsız bir idarenin nezaret ve hakemliği altında seçimlerin yapılmasından sonra idareyi hangi tarafa mensup olursa olsun, seçimi kazananlara devir ve teslim’ etmeyi düşünüyorlardı, halbuki Türkeş’in başını çektiği ‘14’ler’ grubu askeri yönetimin en az dört yıl, gerekirse daha fazla sürmesini istiyordu. Ancak 38 üyeli Milli Birlik Komitesi’nin (MBK) ‘ılımlı’ kanadını oluşturan Cemal Gürsel ve Cemal Madanoğlu ekibinin baskısı ile ‘14’ler’, 13 Kasım 1960 sabahı ellerine tutuşturulan sarı zarflardan, kendilerine artık ihtiyaç kalmadığını ve çeşitli ülkelere elçilik müşaviri olarak atandıklarını öğrendiler. Aslında şanslıydılar çünkü komite üyelerinden Haydar Tunçkanat kurşuna dizilmelerini önermişti! Ama çok değil iki yıl sonra hepsi ülkeye geri döndü. Üstelik sürgün yıllarında daha bir bilenmişlerdi. </font></font></p><br/>
<p style="MARGIN: 0cm 0cm 0pt"><b style="mso-bidi-font-weight: normal"><span style="FONT-SIZE: 12pt; FONT-FAMILY: 'Times New Roman','serif'">22 ŞUBAT 1962: PAROLA HALASKAR, İŞARET FEDAİLER!<o:p></o:p></span></b></p><br/>
<p style="MARGIN: 0cm 0cm 0pt"><span style="FONT-SIZE: 12pt; FONT-FAMILY: 'Times New Roman','serif'">27 Mayısçılar sözlerini tutmuşlardı ama Aralıkta faaliyete geçen Kurucu Meclis’in hazırladığı Anayasa, 9 Temmuz 1961'de halk oylamasında yüzde 60,4 kabul, yüzde 39,4 ret oyu alınca, ‘ılımlılar’ bile, 27 Mayıs'ın boşuna yapılmış olduğunu düşünmeye başladı. “Bu çocuk sakat doğdu!” sözleri kulaktan kulağa yayılıyor ve ordu içinde yeni örgütlenmeler boy veriyordu. Bunlardan en önemlisi İstanbul’da Refik Tulga ve Faruk Gürler’in kurduğu grup ile Ankara’da Talat Aydemir’in kurduğu Mürted Grubu’nun birleşmesinden oluşan Silahlı Kuvvetler Birliği (SKB) idi. SKB kısa sürede öyle güç kazanmıştı ki, Milli Birlik Komitesi’ni perde arkasından idare etmeye başlamıştı.<o:p></o:p></span></p><br/>
<p style="MARGIN: 0cm 0cm 0pt; TEXT-INDENT: 14.2pt"><span style="FONT-SIZE: 12pt; FONT-FAMILY: 'Times New Roman','serif'">15 Ekim 1961 seçimlerinde DP'nin devamı gibi görülen Adalet Partisi (AP) ile Yeni Türkiye Partisi’nin (YTP) toplam yüzde 50,3 oyla, yüzde 36,7 oy alan CHP'yi geçmesi cuntacılara aradıkları bahaneyi verdi. 9 Şubat 1962’de 54 (Aydemir’e göre 59) SKB üyesi general ve albay İstanbul Valisi Refik Tulga’nın Balmumcu Çiftliği’nde toplanarak, 37 oyla darbe kararı aldılar. Yurt dışında olduğu için hazırlayıcısı olduğu 27 Mayıs’ın nimetlerinden yararlanamayan Talat Aydemir ve yakın arkadaşı Fethi Gürcan’ın Mürted Grubu ise, bu örgütlenmeye sonradan dahil edilmişti. <o:p></o:p></span></p><br/>
<p style="MARGIN: 0cm 0cm 0pt; TEXT-INDENT: 14.2pt"><span style="FONT-SIZE: 12pt; FONT-FAMILY: 'Times New Roman','serif'">22 Şubat 1962 günü, Ankara’da Tank Okulu, Süvari Grubu, 229. Piyade Alayı, Muharebe Okulu, Zırhlı Birlikler Eğitim Merkezi ve Jandarma Okulu harekete geçtiler. Parolaları ‘Halâskâr’, işaretleri ‘Fedâiler’di. Darbeciler Ankara’nın kontrolünü ele geçirince, milletvekilleri ve senatörlerin çoğu panik içinde Ankara’dan kaçmaya başladılar. Fethi Gürcan’ın kontrolündeki birlikler, Genelkurmay Başkanı Cevdet Sunay ve Milli Güvenlik Kurulu üyesi kuvvet komutanlarının bulunduğu Çankaya Köşkü’nün çevresini de denetime almışlardı ki, Fethi Gürcan, Talat Aydemir’e “Onları toparlayıp enterne edeyim mi?” diye sordu. Cevap olumsuzdu. Bu, 22 Şubat’ın kader anıydı. İnönü’nün Köşk'ten çıkarken Gürcan'ı çağırıp, "Talat'a söyle, şimdi kaybetti" dediği rivayet edilir. <o:p></o:p></span></p><br/>
<p class="MsoNormal" style="MARGIN: 0cm 0cm 0pt"><font size="3"><font face="Times New Roman"><b style="mso-bidi-font-weight: normal">TESLİMİYETÇİ SİVİLLER . </b>Kan dökülmeden darbecilerin teslim olması sağlayan İsmet İnönü olayın vahametini örtbas etmek için “Harbiyeli aldatılmıştır” diyerek darbecileri mazur göstermeye çalışırken, İstanbul’a izinli gelen Harp Okulu öğrencileri Taksim’deki anıta ‘Atatürk ve Ulusu: Harbiyeli aldanmaz!’ yazılı çelenk koyarak, adeta sivillere meydan okuyorlardı. Bu cüretkarlık da görmezden gelindi ve ‘darbecilere geleneksel hoşgörü’ kapsamında, Aydemir de dahil olmak üzere, 69 subay ve 4 astsubayın emekli edilmesiyle yetinildi. Üstüne üstlük, 30 Nisan 1962’de çıkarılan yasa ile her türlü kovuşturmadan muaf tutuldular. Darbe hevesi yarım kalan Talat Aydemir’in ‘durmuş ama bitmemiş’ diye tarif ettiği 27 Mayıs’ı devam ettirmeye kararlı olduğu anlaşılınca Haziranda Aydemir tekrar tutuklandı ancak nedense çabucak kefaletle tahliye edildi. </font></font></p><br/>
<p class="MsoNormal" style="MARGIN: 0cm 0cm 0pt; TEXT-INDENT: 14.2pt"><font face="Times New Roman" size="3">Darbeciler çok beklemediler. Celal Bayar’ın sağlık nedenleri ile geçici olarak tahliye edilmesi ve damadı Ahmet İhsan Gürsoy’un Aşağı Ayrancı’daki evinde ziyaretine gelen eski DP’li, yeni AP’lilere, Yassıada mahkemelerinden ‘Bu şen’i (kötü, çirkin) mahkemeler’ diye söz etmesi üzerine o günlerde sürgünden dönen ‘14’ler’ ve Hava Kuvvetleri’ndeki ‘11’ler’, 17 Mayıs 1963 gecesi Dikmen’de bir taşocağında buluştular. Ancak, Alparslan Türkeş’in söze ‘Benim liderliğimde birleşelim’ diye başlaması üzerine yollar ayrılacak, Aydemir yola yalnız devam edecekti.</font></p><br/>
<p style="MARGIN: 0cm 0cm 0pt"><b style="mso-bidi-font-weight: normal"><span style="FONT-SIZE: 12pt; FONT-FAMILY: 'Times New Roman','serif'">21 MAYIS 1963: HARBİYELİ ALDANMAZ!<o:p></o:p></span></b></p><br/>
<p style="MARGIN: 0cm 0cm 0pt"><span style="FONT-SIZE: 12pt; FONT-FAMILY: 'Times New Roman','serif'">Talat Aydemir ve ekibi, 20/21 Mayıs 1963 gecesi Harp Okulu’nda toplanarak harekete geçtiler. Parolaları adeta İnönü’ye nazire olarak ‘Harbiyeli Aldanmaz’ dı. (Solcuların nefesini dinlemekle öğünen MİT’in bu toplantılardan nasıl haberdar olmadığı merak konusudur.) İlk hedefleri Ankara Radyosu olan darbeciler, bildirileri, nöbetçi spiker Müberra Yetkin’i sandalyesinden kaldıran üsteğmen İlhan Baş’ın titrek sesiyle 24.00’te okunmaya başladığında “bu kez başardık!” diye birbirine sarılıyorlardı. Ancak hükümet ve bu sefer hazırlıklıydı. <span class="verdana121"><span style="FONT-FAMILY: 'Times New Roman','serif'; mso-ansi-font-size: 12.0pt; mso-bidi-font-size: 12.0pt">Çünkü, Alparslan Türkeş, 21 Mayısçıların yargılandığı Mamak duruşmalarında şöyle demişti: “Ben, 20 Mayıs akşamı, Talat Aydemir’in bir harekâta başlayacağını öğrendim. Haber sağlam yerden olduğu için hemen Başbakan Yardımcısı Hasan Dinçer’i aradım. Saat daha akşam 8.00 sularıydı. Mukabil tedbirler alın dedim. İhbar ettim.” (Abdullah Nihat Yılmaz, <i style="mso-bidi-font-style: normal">Şapkasız Teğmen</i>, Bilgi Yayınevi, 2002, s.84) <o:p></o:p></span></span></span></p><br/>
<p style="MARGIN: 0cm 0cm 0pt"><b style="mso-bidi-font-weight: normal"><span style="FONT-SIZE: 12pt; FONT-FAMILY: 'Times New Roman','serif'">RADYO SAVAŞLARI .</span></b><span style="FONT-SIZE: 12pt; FONT-FAMILY: 'Times New Roman','serif'"> İki adamıyla radyoya el koyan 28. Tümen Kurmay Başkanı Yarbay Ali Elverdi, İlhan Baş’ın elinden kaptığı mikrofonda hükümetin duruma egemen olduğunu, ordunun da hükümetin emrinde olduğunu söyleyince, Aydemir ve arkadaşları ilk şoku yaşadı. Ancak darbeciler, kısa sürede toparlanıp Elverdi’yi Harp Okulu’na hapsettiler. Radyoda bu sefer Aydemir’in adamı Üsteğmen Erol Dinçer’in “Büyük Türk Milleti, hiçbir şahıs, zümre ve parti adına hareket etmeyen yalnız milletine karşı borçlu olduğu vazifesini yapan senin silahlı kuvvetlerinin zaman zaman yayınlayacağı bildirileri tam bir vakar, huzur ve güvenlik içinde bekle. Halaskâr fedailerin yalnız ve daima senin emrinde ve hizmetindedir!” diyen sesi yükseliyordu. <o:p></o:p></span></p><br/>
<p style="MARGIN: 0cm 0cm 0pt; TEXT-INDENT: 14.2pt"><span style="FONT-SIZE: 12pt; FONT-FAMILY: 'Times New Roman','serif'">Bir süre sonra Ankara Radyosu sustu ve Hava Kuvvetleri Komutanlığı’nın üssü olan Etimesgut’tan Genelkurmay Başkanı Cevdet Sunay’ın “Türk Silahlı Kuvvetleri hükümetin emrindedir. Kara, Deniz, Hava ve Jandarma komutanlıkları hükümeti desteklemektedir. Talât'ın üç buçuk adamı hüsrana uğrayacaktır. Maceraperestler muvaffak olamayacaklardır ve cezalarını göreceklerdir. Bunlar toplanmaktadırlar” diyen sesi yükseldi. Aslında ortada tank falan yoktu ama karacı subaylarda çözülme başlamıştı. Ankara semalarında orduya bağlı jetler uçuyor ve darbecilerin Kavaklıdere Radyoevi arasındaki mevzilerine makineli tüfek atışı yapıyordu. Bilanço 7 ölü ve 26 yaralı oldu. Daha sonra Aydemir şöyle diyecekti: “Tek bir radyonun bu kadar tesirli bir silah olduğunu o zaman anladım. Mağlubiyetimizin tek sebebi radyodur…” <o:p></o:p></span></p><br/>
<p style="MARGIN: 0cm 0cm 0pt"><b><span style="FONT-SIZE: 12pt; FONT-FAMILY: 'Times New Roman','serif'">21 MAYISÇILARA NE OLDU? <o:p></o:p></span></b></p><br/>
<p style="MARGIN: 0cm 0cm 0pt"><span style="FONT-SIZE: 12pt; FONT-FAMILY: 'Times New Roman','serif'">Sivillerin bu sefer akıllandığını sananlar yanılır. Darbeye katıldıkları gerekçesiyle yargılanan 151 kişiden, sadece 7’si, Talât Aydemir, Fethi Gürcan, Erol Dinçer, Osman Deniz, İlhan Baş, Cevat Kırca, Ahmet Gücal ölüm cezasına çarptırıldılar. Ancak, dört kişinin cezası, itirazlar üzerine bozuldu. TBMM uzun tartışmalardan sonra kalan iki kişinin cezasını onadı ve 27 Haziran 1964’te Fethi Gürcan, 5 Temmuz 1964’te, Talat Aydemir idam edildi. Fethi Gürcan’ın sonunu “Ben ihtilalciyim. Bugün serbest kalsam yine ihtilal yaparım. Benim giremeyeceğim garnizon yoktur. Girdiğim garnizonu da harekete geçirir ve ihtilal yaparım” lafları getirmişti. Geriye kalan 99 sanık ise 15 yıl ile 3 ay arasında değişen hapis cezalarına çarptırıldılar ama çoğu affedildiler. 1.459 Harp Okulu öğrencisinin okullarıyla ilişkisi kesildi, bunlardan 75’i ceza aldı. <o:p></o:p></span></p><br/>
<p style="MARGIN: 0cm 0cm 0pt; TEXT-INDENT: 14.2pt"><span style="FONT-SIZE: 12pt; FONT-FAMILY: 'Times New Roman','serif'">Başından beri ‘zinde kuvvetleri’ destekleyen ‘solcu’ Yön Dergisi 5 Haziran 1963’te yayınlanan 77.sayısından sonra 15 ay süre kapalı kaldı, 30 Haziran 1967’de tamamen kapandı. 2000 yılında Genelkurmay Başkanlığı bu 1459 Harbiye öğrencisini affetti ve kendilerine ‘HARBİYELİ’ yazan kimlik kartları verdi, ordu evlerine girmeleri serbest bırakıldı.<span style="mso-bidi-font-weight: bold"> Bu da gayet anlaşılır bir aftı, çünkü bu çocukların tek yaptığı, ordunun köklü bir geleneğine uymaktı!<b> <o:p></o:p></b></span></span></p><br/>
<p style="MARGIN: 0cm 0cm 0pt"><b style="mso-bidi-font-weight: normal"><span style="FONT-SIZE: 12pt; FONT-FAMILY: 'Times New Roman','serif'">GELENEKSEL HOŞGÖRÜ .</span></b><span style="FONT-SIZE: 12pt; FONT-FAMILY: 'Times New Roman','serif'"> Genelkurmay Başkanlığı, 2000 yılında, bu 1.459 Harbiye öğrencisini affetti ve kendilerine ‘HARBİYELİ’ yazan kimlik kartları vererek ordu evlerine girmelerine izin verdi. <span style="mso-bidi-font-weight: bold">Bu gayet anlaşılır bir aftı, çünkü bu çocukların tek yaptığı, ordumuzun köklü bir geleneğine uymaktı!<b> </b>Ama 21. yüzyıl Türkiye’sinde kendine ‘sivil’ diyen kesimlerin bu hastalıklı geleneğe hala sempati duyması pek olağan değil. ‘Türban/başörtüsü’ tartışmaları sırasında ‘laiklik elden gidiyor’ paniğine kapılan şehirli orta sınıfların, orduyu veya ordu içindeki bazı kesimleri göreve çağırdığını görünce insanın umudu kırılıyor doğrusu.</span></span></p>

<br/>


<div id="taraf_not">
</div>

</div>


</div>

Kaynak: [taraf.com.tr](http://www.taraf.com.tr:80/makale/368.htm), [web.archive.org (arşiv bağlantısı)](http://web.archive.org/web/20090324053502/http://www.taraf.com.tr:80/makale/368.htm)
