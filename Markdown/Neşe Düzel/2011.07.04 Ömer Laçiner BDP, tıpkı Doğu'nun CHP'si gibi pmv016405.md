# Ömer Laçiner: BDP, tıpkı Doğu’nun CHP’si gibi

*Neşe Düzel 04.07.2011*

<div class="yazi"><img align="left" alt="Ömer Laçiner: BDP, tıpkı Doğu’nun CHP’si gibi" border="0" src="http://www.taraf.com.tr/fotoraflar/makaleler/omer-laciner-bdp-tipki-dogu-nun-chp-si-gibi_4607_orijinal.jpg" style="border-right-width:10px; border-color:#FFFFFF"/><p><strong>"BDP, Doğu’nun CHP’si gibi. Fark şu; CHP düşüşte, CHP yükselişte. BDP, CHP’nin Kurtuluş Savaşı’nı yapan parti olarak kullandığı prestijin benzerini kullanıyor. Kürt isyanını yönetmekten doğan prestijden yararlanıyor"</strong></p>
<p><strong>"CHP’nin tarihinde hiç bu kadar tartışmalı bir iç kimya ve yönetim olmadı. Şu anda CHP’de dört ayrı eğilim var. Bu dört unsur çıkar gereği CHP’de biraradalar ama hiç kaynaşmış değiller"</strong></p>
<p><strong>"Ergenekon’un yüzde 16 oyu vardır. CHP’li seçmen, Ergenekonculara suçlu diye bakmıyor! “Haberal, Balbay ne yapmışlar? Şeriatçılara karşı ordunun yönetime el koyması için çalışmışlar. Bunda ne var?” diyorlar"</strong></p>
<p><strong>NEDEN ÖMER LAÇİNER</strong> Meclis açıldı ama açılamadı. Cumhuriyet tarihinde ilk defa olan bir şey bu... CHP, kendi geçmişinde rastlanmamış öyle bir şey yapıyor ki, Meclis bir türlü doğru dürüst açılamıyor. Açılamadığı için de hâlâ çalışamıyor. Burada iki temel soru var. Bu kilitlenmeye neden girdik? Bu kilitlenmeden nasıl çıkacağız? Ortaya çıkan tablodan anlaşılıyor ki, CHP’nin kendisi de bu kilitlenmeden nasıl çıkılacağını bilmiyor. Ama CHP yönetimi Meclis’i hangi amaçla kilitlediğini pekâlâ biliyor. Zaten açığa çıkarılması gereken temel mesele de bu oluyor. Çünkü bu Meclis, acilen, Kürt sorununun çözümünün önünü açacak yeni bir anayasa yapacaktı. Seçim sonuçlarından da ortaya öyle mükemmel bir Meclis denklemi çıkmıştı ki, yüzde 87’ye yakın bir katılımla sandık başına giden halk, AKP, CHP, MHP ve BDP’yi Meclis’e sokmuş ve adeta anayasa yapımı için kurucu bir Meclis kurmuştu. Ama Kılıçdaroğlu’nun, CHP’li milletvekillerini de şaşırtan bir hamlesiyle bu Meclis açıldı ama açılamadı. CHP niye ve hangi amaçla Mehmet Haberal’ı serbest bıraktırabilmek için böylesine büyük bir mücadeleye girdi? CHP, BDP’nin benzeri bir eylem yaparak Hatip Dicle ile Ergenekon sanıklarını zihinlerde birleştirmeye mi uğraşıyor? CHP, Ergenekon‘u meşrulaştırma çabası içinde mi? Mustafa Balbay ve Haberal için CHP’nin Meclis’i boykot etmesi, CHP tabanı tarafından nasıl karşılanıyor sizce? Niye Haberal’ın serbest kalması CHP için böylesine hayati bir önem taşıyor? Haberal’la CHP’nin ilişkisi nereden kaynaklanıyor? Kılıçdaroğlu ile Demirel’in ilişkisi nasıl açıklanabilir? CHP, Meclis’te yemin etmezse ne olacak? BDP boykotu nasıl bir sonuç verecek? Çoğunluğa sahip olan AKP, sorunu nasıl çözmeli? AKP neden bir cümle söylediği için mahkûm olan Dicle meselsinde böyle katı duruyor? BDP’nin Meclis’e girmemesi Kürt sorununun çözümünü nasıl etkileyecek? Yeniden çatışmalar başlar mı? Yemin krizinden nasıl çıkılacak? Bütün bu başlıkları, Türkiye’nin önde gelen sol entelektüellerinden Ömer Laçiner’le konuştuk.</p>
<p><strong>CHP niye Mehmet Haberal’ı serbest bıraktırabilmek için böylesine büyük bir mücadeleye girdi?</strong></p>
<p>Kemal Kılıçdaroğlu ve ekibi, CHP içinde seçimden hemen sonra başlayan muhalefeti göğüslemekten çekindiler. “Bu yönetim, Haberal’a ve Balbay’ı terk ediyor, bu yönetim onlara sahip çıkmıyor” diye yapılacak bir propagandadan ürktüler. Biliyorsunuz... Seçim sonuçları belli olur olmaz, Deniz Baykal ve Önder Sav ekipleri birlikte bir parti içi muhalefet başlattılar ve Kılıçdaroğlu’nun etrafının temizlenmesine yönelik bir olağanüstü kurultay çağrısı yaptılar. Görünürde Kılıçdaroğlu’nun çevresini hedef aldılar ama...</p>
<p><strong>Asıl hedef Kılıçdaroğlu muydu?</strong></p>
<p>Evet. Aslında bir süre sonra Kılıçdaroğlu’nu da tasfiye edebilecekleri bir parti içi hareketti bu. Kılıçdaroğlu da işte bu boykot kararıyla, parti içi muhalefetin kurultay toplama ve yönetimi yıpratma atağını biraz dondurdu. Muhalefetin kurultay için imza toplama hamlesi yarıda kaldı ve olağanüstü kurultayı toplamaya yetecek delege sayısı şimdilik sağlanamadı. Eğer CHP yönetimi, boykot kararını hemen geri alıp Meclis’e dönseydi, parti içi muhalefete gaz vermiş olacaktı. Bu sefer de “Bunlar zaten arkadaşlarımızı yarım ağızla destekliyorlardı, onları yalnız bıraktılar” diyeceklerdi.</p>
<p><strong>CHP’nin tarihinde benzer bir boykot var mı?</strong></p>
<p>Benim hatırladığım yok. Bir de tabii Kılıçdaroğlu ve ekibi yargıdan ret kararı çıkacağını hiç ummadılar. Yargının daha önce Sebahat Tuncel örneğindeki gibi davranacağını, teamüle uyacağını ve tutuklu milletvekillerinin hepsini serbest bırakacağını düşündüler. Ama yargı tutuklu vekillerin hiçbirini serbest bırakmadı. Bu durumu önce BDP boykot etti ve milletvekili yemini etmedi. Sonra BDP’nin boykotunu bahane ederek CHP de boykota gitti. Bu sefer de, “biz boykot ederiz, üst mahkemeler itirazları kabul eder ve yargının kararları değişir” diye düşündüler ama umulan gene olmadı.</p>
<p><strong>Niye Haberal’ın serbest kalması CHP için böylesine hayati bir önem taşıyor?</strong></p>
<p>Bu boykot sadece Haberal için yapılmıyor. Balbay için de yapılıyor. Bakın, şu var... CHP, uzun vadeli stratejisini ve sosyo-politiğini seçimlerden çok önce oluşturdu. Ve stratejisini şunun üzerine kurdu. “Biz, merkez sol denen belli bir CHP omurgasına sahibiz. Merkez sol yüzde 18- 19 oy demektir. Biz AKP’ye karşı CHP’nin bildik laiklik tezleriyle bir yere varamayız. Biz bu oyu, AKP’nin başarısızlıklarıyla ancak yüzde 20’lere getirebiliriz. Merkez solun oyu yüzde 18-19’dan öteye gitmiyor. Peki, bu durumda biz oyumuzu nasıl artırabiliriz?” dediler.</p>
<p><strong>Peki, bu soruya ne cevap verdiler?</strong></p>
<p>İşte bu noktada, akla, geleneksel merkez sağın, AKP’ye hâlâ entegre olmamış olan kısmının CHP’ye aşılanması formülü geldi. Bu yüzden de Kemal Kılıçdaroğlu ile Süleyman Demirel arasında Hebaral’ın CHP’den adaylığı için yapıldığı söylenen görüşme sadece Demirel’in hatırının yerine getirilmesi falan değildir.</p>
<p><strong>Bu görüşmenin peki aslı nedir?</strong></p>
<p>Bu görüşmenin arkasında sosyopolitik bir temel var. Hatırlayın... Demirel’in de temsil ettiği eski merkez sağ gelenek çöktü. Yıllar boyunca Demokrat Parti-Adalet Partisi ve Doğru Yol Partisi’nde temsil edilen geleneksel merkez sağ, Mehmet Ağar’ın başkanlığında 2007 seçimlerinde ancak yüzde 6-7 civarında oy aldı.
                                    	<br/><br/>
<a class="lnk2" href="/web/20120421232117/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/nese-duzel/makale-omer-laciner-bdp-tipki-dogu-nun-chp-si-gibi.htm), [web.archive.org (arşiv bağlantısı)](http://web.archive.org/web/20120421232117/http://www.taraf.com.tr:80/nese-duzel/makale-omer-laciner-bdp-tipki-dogu-nun-chp-si-gibi.htm)
