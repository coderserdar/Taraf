# Cengiz Çandar: PKK olayı bir 'Kürt isyanı'dır‏

*Neşe Düzel 27.06.2011*

<div class="yazi"><img align="left" alt="Cengiz Çandar: PKK olayı bir 'Kürt isyanı'dır?" border="0" src="http://www.taraf.com.tr/fotoraflar/makaleler/cengiz-candar-pkk-bir-kurt-isyanidir-8207_9781_orijinal.jpg" style="border-right-width:10px; border-color:#FFFFFF"/><p><b>“</b><b>Kürt sorununu çözmek için Öcalan ve PKK sorununu çözmek şarttır. Yoksa PKK’ye, anayasada vatandaşlık tanımı, anadilde eğitim ve yerinden yönetim imkânları yetiyor. Ama yetmeyen şu var: Öcalan ve PKK ne olacak?”</b></p>
<p><b> </b></p>
<p><b>“</b><b>KCK operasyonunu cemaatin yaptığını düşünüyorlar. Karayılan, cemaatin devleti ele geçirdiğini, kendileri için çok tehlikeli olduğunu, artık Kürtleri inkâr etmeyip Kürt kardeşlerimiz diyerek PKK’yi tasfiyeye yöneldiğini söyledi.”</b></p>
<p><b> </b></p>
<p><b>“</b><b>Habur bitmeseydi, dağdan inilecek, genel affa doğru gidilecek, Apo ev hapsine çıkarılacak ve PKK’nin 60-65 yöneticisi K. Irak’ta beş yıl ikâmet edecekti. Herşey yolunda gitseydi, Apo, beş yıl sonra serbest kalacaktı.” </b></p>
<p><b> </b></p>
<p>***</p>
<p><b> </b></p>
<p><b>NEDEN</b> <b>CENGİZ ÇANDAR</b> </p>
<p><i>Cengiz Çandar müthiş bir iş başarmış ve dokuz ay boyunca Türkiye devletinin yetkilileri, PKK yöneticileri ve yakın çevreleri, Irak Kürdistanı’nın liderleri ve ileri gelenleri, doğu’da ve batıda her kesimden Kürt aydınları ve siyasetçileriyle yüz yüze görüşüp, yerli yabancı bütün yayınları tarayıp, etnik kökenli isyanların gelişmiş dünyada nasıl çözüldüğünü örnekleriyle inceleyip, Kürt sorununun çözümü için Türkiye’ye bir yol haritası hazırlamış. Bazı kesimlerin tüylerini diken diken edecek olan bu yol haritası, Kürt sorununun aslında ne olduğunu ve nasıl çözülebileceğini bütün çıplaklığıyla ortaya koyuyor. Kürt siyasetçilere, “Sen önce PKK’yi kına. PKK’ye terörist de” diye yapılan sıkıştırmaların anlamsızlığını gözler önüne seriyor. Bu beşinci sınıf siyasi saçmalıkların, Türkiye toplumuna neler kaybettirdiğini sıralıyor. Herşeyden önce PKK’nin bir terör hareketi değil, bir halk isyanı olduğunu, Öcalan-PKK-BDP-KCK’nın birbirinden ayrılmaz yapılar olarak, tarihin en büyük Kürt isyanının değişik yüzlerini oluşturduğunu ve Kürt sorununun ancak bu ön kabullerle çözülebileceğine dikkat çekiyor. Yılların gazeteci-yazarı Cengiz Çandar, TESEV için hazırladığı </i>“Dağdan İniş-PKK Nasıl Silah Bırakır”<i> başlıklı Kürt raporunda, Kandil’i, Öcalan-devlet görüşmelerini, Kürtlerin ne istediğini, PKK’nin gerçekte ne olduğunu ve neler yapılırsa PKK’lilerin dağdan ineceğini perde arkası olaylarla anlatıyor. Kürt sorununun gerçekte ne olduğunu, PKK’nin ve Öcalan’ın konumunu, devletin hamlelerini ve siyasilerin hesaplarını nete getiriyor.</i></p>
<p><i> </i></p>
<p>***</p>
<p><b> </b></p>
<p><b>NEŞE DÜZEL: Kürt sorununu ve PKK iki ayrı konu mu yoksa artık ikisi aynı şey mi?</b></p>
<p>CENGİZ ÇANDAR: Aynı şey. Nedeni de şu. Kürt isyanının gerekçelerini ne oluşturuyor? Kürtlerin kimlik haklarının inkâr edilmesi ve asimilasyoncu politikalar oluşturuyor. Peki, hakların verilmesi Kürt sorununu bitiriyor mu? Hayır, bitirmiyor. Kürt sorunun çözülmesi için, bu hakların verilmesi şart ama Kürt sorunu niye bitmiyor? </p>
<p><b> <br/></b><b>Niye bitmiyor?</b></p>
<p>Benim hazırladığım raporun en can alıcı noktası da zaten bu! PKK hadisesi dediğiniz, Bir Kürt isyanıdır ve öyle algılanmalıdır. Cumhuriyet tarihinin en uzun, en derin, en yaygın, en dayanıklı Kürt isyanıdır PKK. Mesela Kürt isyanlarının sayısını 29’a çıkaranlar var ama, aslında dört tane ana Kürt isyanı var geçmişte. Buna, görüştüğüm Kürtler de, devlet yetkilileri de itiraz etmediler. </p>
<p><b> <br/></b><b>Hangi Kürt isyanları bunlar?</b></p>
<p>1925 Şeyh Sait isyanı, 1929 Ağrı Dağı isyanı, 1938 Dersim isyanı ve PKK isyanı. PKK isyanı, önceki üç isyandan çok farklı. Bir, bu isyanın lideri yaşıyor. İki, bu isyanın silahlı gücü yokolmadı, duruyor. Türkiye’de tutuklu olan isyanın lideri, örgütüyle, yandaş kitlesiyle temasını koruyor.</p>
<p><b> <br/></b><b>Apo hayatta olmasaydı, PKK devam edemez miydi peki?</b></p>
<p>Edebilirdi ama yapısı ne olurdu bilemeyiz. Çünkü Öcalan sadece isyanın lideri değil aynı zamanda PKK’yi birarada tutan çok önemli bir zamk. Onu denklemden çıkardığınızda, PKK muhtemelen daha güçsüzleşebilir ama salt teröre dönerek daha kontrolsüz ve daha şiddetli olabilir. Şu anda PKK isyanı, teröre de başvuran ama sadece terörle izah edilemeyecek bir şey. PKK, PKK’nin kendisinden daha geniş bir şey. Mesela BDP... O da PKK isyanının yasal alandaki kollarından, araçlarından biri. KCK da öyle... Dolayısıyla Kürt sorunu ile PKK nasıl birbirinden ayrılamazsa, BDP ile PKK de birbirinden ayrılamaz. İsyanın içinde silahlı olmayan yasal bir durumdur BDP. Genel ve yerel seçimlere giriyor ve şu anda 99 belediyeyi elinde tutuyor. </p>
<p><b> <br/></b><b>Kürt sorunu ile Öcalan’ı birbirinden ayırmak mümkün mü peki?</b></p>
<p>O da mümkün değil. Kürt sorununu silahlı bir isyan hareketi olarak tanımlarsak, bu isyanı başlatan, yöneten ve Türkiye’nin bir numaralı sorunu haline sokan kişi Öcalan’dır. Anadilde eğitim dâhil, Kürtlerin bütün kimlik haklarını tanıyın, demokratik özerkliği, eyalet meclislerini kurun, Öcalan ve dağdakiler ne olacak sorularına cevap getirmedikçe isyanı bitiremezsiniz; yani Kürt sorununu çözemezsiniz. Çünkü Kürt sorununun çözümü demek, Öcalan ve PKK sorununun çözüme bağlanması demek. Kürt sorununu çözmek için Öcalan ve PKK’yi birlikte çözmen lazım. </p>
<p><b> <br/></b><b>PKK’yi tasfiye etmek mümkün mü?</b></p>
<p>Mümkün değil. </p>
<p> <br/><b>Tasfiye etmek mümkün değilse, niye PKK’liler devletin demokratik adımlarını bile PKK’nin tasfiyesi olarak değerlendiriyorlar?</b></p>
<p>PKK’liler, devletin her girişiminin asıl amacının tasfiye olduğu ve devletin hâlâ PKK’yi tasfiye edilebilir bir terör örgütü olarak gördüğü ve davrandığı psikolojisindeler. Zaten o yüzden paradigma değişikliği şart ya! PKK için terör örgütü değil, “isyan” algılamasından yola çıkmak gerekiyor.</p>
<p><b> <br/></b><b>PKK’yi bir Kürt isyanı olarak görmek, çözüme nasıl yardımcı olacak?</b></p>
<p>Terör örgütüne ve isyana yönelik davranışlar farklıdır. Terör örgütüyse, terörist avıyla uğraşman gerekir. Teröristle oturup konuşacağınız bir şey yok ki! Teröristlerin hücrelerini çökertirsin, onları yakalarsın, örgütü silahlı yöntemlerle bitirebilirsin. Ama isyan dediğinde, işin içinde halk var demektir. O zaman isyan liderleriyle temas kurmanız ve onlara “İşi bitirelim” demeniz lazım. Ayrıca isyan dediğinde, çözümde şöyle bir kolaylık daha ortaya çıkıyor. Kürt isyanının lideri hayatta ve Türkiye’de tutuklu. Onunla istenildiği zaman yüz yüze görüşülüyor ve üstelik Öcalan’ın PKK üzerinde müthiş bir hâkimiyeti var. PKK, Apo’ya itiraz edemez. Onlar için yanı tanrı durumunda birisi o. Kürt halkının bir bölümü için halk önderi o. </p>
<p><b> <br/></b><b>PKK ile Apo’nun ilişkisini nasıl tarif edebiliriz?</b></p>
<p>Şu an Apo, tartışmasız ve rakipsiz tek lider. PKK, eşittir Öcalan. PKK, Öcalan’la varoldu. O, PKK’nin herşeyi, kurucu beyni ve PKK’nin yapıştırıcısı. Dolayısıyla Öcalan’dan gelen her talimata, son tahlilde PKK uyuyor. Öcalan açısından ise, PKK örgütü ve silahlı mücadele onun elinde olmazsa olmaz iki kart. Dolayısıyla Öcalan, sorun çözüm noktasına gelene kadar örgütten ve silahlı mücadeleden vazgeçemez. PKK, PKK’den çok daha geniş bir şeydir dedim ya... </p>
<p> <br/><b>Evet, PKK, PKK’den nasıl daha geniş?</b></p>
<p>Aslında PKK, içine BDP’yi ve çeşitli sivil toplum kuruluşlarını alan yaygın bir faaliyetin adıdır. Bu, çok çeşitli araçlarla yürümekte olan bir Kürt isyanıdır. İsyan bittiğinde Kürt sorunu çözülmüş olur. İsyanı bitirmenin, Kürt sorununu çözmenin yolu da, “Öcalan ne olacak? PKK ne olacak” sorularına cevap getirmektir. Bunun yolu adamı, bir isyan lideri, bir siyasi örgütün lideri olarak görmek, karşına almak ve müzakere etmektir.</p>
<p><b> <br/></b><b>Devlet, İmralı’da Öcalan’ı karşısına alıp görüşüyor. Görüşmüyor mu?</b></p>
<p>Bu görüşmeler sonuç alıcı düzeyde değil. Hem devlet yetkililerinin hem de Iraklı Kürt yetkililerinin bana söylediği, bugüne dek devlet, kullanma amaçlı olarak Öcalan’la görüştü. Öcalan’ı kullanarak, örgütü dağıtmak ve bu işi bitirmek istedi. O da biliyor bunu. Son bir buçuk yıldır Öcalan’la görüşen ekip eski görüşenlerden farklı bir yaklaşım tarzına sahip ama, bu politika gene de değişmedi. Nitekim Iraklı Kürt yöneticiler de “Böyle olmaz” diyorlar. MİT bir güvenlik örgütü. PKK ise, güvenlik boyutu olsa da bir siyasi sorun. Siyasi bir heyetin, muhatabını “siyasi lider” olarak görerek “siyasi görüşme” yapması lazım. Bu heyetin içinde MİT de olabilir ama sadece MİT üzerinden görüşürsen, bir noktadan öteye gidemezsin.
                                    	<br/><br/>
<a class="lnk2" href="/web/20120421233209/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/nese-duzel/makale-cengiz-candar-pkk-olayi-bir-kurt-isyani-dir.htm), [web.archive.org (arşiv bağlantısı)](http://web.archive.org/web/20120421233209/http://www.taraf.com.tr:80/nese-duzel/makale-cengiz-candar-pkk-olayi-bir-kurt-isyani-dir.htm)
