# Emin Aktar: ‘Polis, PKK’nin askerlik şubesi gibi’

*Neşe Düzel 06.06.2011*

<div class="yazi"><img align="left" alt="Emin Aktar: ‘Polis, PKK’nin askerlik şubesi gibi’" border="0" src="http://www.taraf.com.tr/fotoraflar/makaleler/emin-aktar-polis-pkk-nin-askerlik-subesi-gibi_8064_orijinal.jpg" style="border-right-width:10px; border-color:#FFFFFF"/><b>“</b><b>Kürtler, demokratik özerklik derken, klasik olmayan türde bir federatif yapıyı kastediyorlar. Kolluk gücünün de yerel otoriteye bağlı olduğu güçlendirilmiş bir yerel özerklik talep ediyorlar</b><b>”</b><b> </b> <b><br/><br/>“</b><b>Bizi anlamak için ne hissettiğimize bakın. Kürtler kendilerini ‘yurttaş’ görmüyor. Bu ülkeye, aidiyet duygusuyla kendilerini bağlı hissetmiyor. Bu yüzden de, önce, kendilerini ait hissedecekleri bir yapı istiyor</b><b>”</b><b> </b> <b><br/><br/>“</b><b>Kürtlerde herkes özerklik ya da federasyon istiyor. Yerel parlamentolar hangi bölgelerde oluşacak, yeni anayasada belirtilmesi gerekiyor. BDP, coğrafi temelde 25 bölge diyordu. Bence iş etnik esasa doğru gelişecek</b><b>”</b>  <br/><br/>***<br/><br/><b>NEDEN </b><b>EMİN AKTAR</b> <i><br/>Başbakan Erdoğan, seçimlere bir hafta kala, bu topluma en büyük vaadinin yeni anayasa olduğunu açıkladı ama işin ayrıntısına girmedi. Aslında bu toplumun geleceği için, hemen 13 haziranda yapılmaya başlanması gereken en hayati iş, “Kürt sorununu çözecek” bir yeni anayasa yapmaktır. Daha doğrusu, Kürt sorununun çözümüne hiç bir engel çıkarmayacak bir toplumsal anlaşma metni hazırlamaktır. Çünkü Türkiye’nin el ele giden ve birbirini besleyen en büyük sorunu Kürt sorunu ve Anayasa sorunudur. Bunlar birlikte çözülmedikçe, Türkiye huzur bulamayacak, bu coğrafyada halklar insanca yaşayamayacak. Peki, yeni Türkiye kimlerle nasıl kurulacak? Yeni Türkiye’de Kürtler nasıl yer alacak? Yeni bir anayasada getirilecek anayasal vatandaşlık, Kürt sorunun çözümünü sağlayabilir mi yoksa artık bu yetmez mi? Demokratik özerklik dendiğinde Kürtler tam olarak nasıl bir yönetimi kastediyor? Kürtlerin ne kadarı demokratik özerklik isteğini destekliyor? Kürtler yeni anayasada ne tür haklar istiyorlar? Kürtlerin kendi aralarında ne tür görüş ayrılıkları var? AKP’yi destekleyen Kürtlerin ortak noktaları neler? BDP, CHP ile ittifak yapabilir mi? BDP, tek çözüm özerklikmiş gibi koyuyor meseleyi. Bu görüş bütün Kürtler tarafından paylaşılıyor mu? Öcalan’ın devletle müzakerelerini sürdürmesi, ümit yaratıyor mu? Kürtler, seçimlerden sonra bir çözüm bulunması için ne kadar süre tanıyorlar? Bölgede seçim sonuçları ne olur? Bütün bu soruları hiçbir siyasi partiyle üyelik ilişkisi bulunmayan Kürt demokratlarının önde gelen isimlerinden Diyarbakır Barosu Başkanı Emin Aktar’a sorduk, çok net ve zihin açıcı cevaplar aldık</i><i>.<br/><br/></i>***<br/><br/><b>NEŞE DÜZEL: AKP, Güneydoğu’dan ciddi oy alan bir parti. Bu seçimlerde geçen seçimlerdeki başarısını gösterebilir mi burada?</b> <br/><br/>EMİN AKTAR: Gösteremez. 2007 genel seçimlerinde AKP bölgede en yüksek oyu almıştı. 2009 yerel seçimlerinde ise bölgede birinci parti olma üstünlüğü BDP’ye geçti. Yani 2009’da AKP’nin Kürt coğrafyasında oyu düştü, şimdi bir daha düşecek. <b> </b> <b><br/><br/>Geçen seçimden bu yana değişen ne?</b> <br/><br/>Başbakanın söylemi değişti, milliyetçiliğe kaydı. AKP’nin bölgede gösterdiği adayların profili ve bölgede tanınmamaları da bu seçimde etkili oluyor. Mesela AKP’nin Diyarbakır’dan gösterdiği adayların büyük bölümü Diyarbakır’da yaşamıyor. Tabii daha da önemlisi, Kürt sorunun çözümünde somut bir adım atılmadı. Üstelik iki yıldır KCK nedeniyle bölgede çok fazla gözaltı ve tutuklamalar oldu. <b> </b> <b><br/><br/>Kürtler, Erdoğan’a güvenmiyor mu?</b> <br/><br/>Kürtlerin Erdoğan’a olan güvenleri son dönemde ciddi olarak azaldı. Bu güvensizlik, oya da yansıyacak. Bölgede son iki yıldır KCK nedeniyle hiç şiddete bulaşmamış, hiç bir silahlı ya da bombalı eylem yapmamış binlerce insan gözaltına alındı ve iki bin 500 kişi tutuklandı. Diyarbakır’da görülen davanın sanıkları, mahkemenin Kürtçe savunmaya karşı direnci yüzünden 7-8 aydır hâlâ savunma yapamadılar. Bir de bunun üstüne, Yüksek Seçim Kurulu çıktı. Yüzde 10 barajı ve temsilde adaletsizlik yetmiyormuş gibi, YSK, bağımsız adayları veto etti. Bütün bunlar, BDP tabanını protestolara yöneltiyor tabii. Bu arada da Başbakan Erdoğan çıkıyor, “Tek vatan, tek bayrak, tek millet ve tek dil” diyor. Cumhuriyet’in kuruluş kodlarına sahip çıkıyor. <b> </b> <b><br/><br/>Ben Erdoğan’ın tek dil dediğini duymadım. Kendisi de “tek dil” demediğini söyledi.</b> <br/><br/>Diyarbakır’da resmî dilden vazgeçmeyeceklerini açıkladı. “Resmî dilimiz Türkçedir, bundan vazgeçmeyiz” dedi. <b> </b> <b><br/><br/>Bildiğim kadarıyla BDP de resmî dilin değişmeyeceğini, Türkçe olacağını söylüyor. BDP, resmî dilin Kürtçe olmasını mı istiyor?</b> <br/><br/>Hayır, ama artık şunu görmek gerekiyor. Anadilde eğitime başlanması ve kamu hizmetlerinin anadilde yapılması durumunda, Kürtçe, bölgede fiili olarak ikinci bir resmî dil haline gelecektir. Eğer anadilde eğitimi ve kamu hizmetlerinin anadilde yapılmasını istiyorsanız, gerçekte “bunu” söylüyorsunuz demektir. Bu olmadan, Kürt meselesini çözme şansınız yok, ne yazık ki. <b> </b> <b><br/><br/>Bölgenin iki resmî dili mi olacak?</b> <br/><br/>Kısacası bölgenin iki dilli bir yaşamı olacak. Hastanelerden mahkemelere, nüfus idarelerinden tapu dairelerine kadar bütün kamu hizmetlerini iki dille vereceksiniz. Devletin resmî yazışmaları elbette Türkçe olacak ama diğer hizmetleri, duyuruları Kürtçe yapmadığınız sürece, sorunu çözmemiş olursunuz. Ama Başbakan Erdoğan, tek milletten söz ediyor. Eğer tek milletten söz ediyorsanız, siz aynı zamanda “tek dil”den söz ediyorsunuz demektir. Çünkü bir milletin iki dili olmaz. Bir milletin tek dili olur. <b> </b> <b><br/><br/>BDP, neredeyse bütün politikasını AKP nefreti üzerine kuruyor. Bölgedeki tek rakibi AKP olduğu için mi böyle davranıyor? Yoksa BDP bunu başka bir siyasi hesapla mı yapıyor?</b> <br/><br/>İkisi de... Bölgede tek rakibi AKP olduğu için böyle davranıyor ama daha da önemlisi, AKP’nin artık devlete, devlet kurumlarına hâkim olduğunu, dolayısıyla Kürt sorununda yaşanan çözümsüzlüğün ve gelişen olayların sorumlusunun AKP olduğunu düşünüyor BDP. <b> </b> <b><br/><br/>Peki BDP, CHP ile ittifak yapabilir mi?</b> <br/><br/>Zor. BDP’deki bazı politikacılar CHP ile ittifaka sıcak bakabilirler ama BDP’nin tabanı buna tepki gösterir. Çünkü Kürtlerin hafızaları hâlâ tazedir. Cumhuriyet’in kuruluş kodlarını ve ideolojisini savunan bir partiyle yakınlaşmayı, BDP’ye oy veren Kürtler istemez. <b> </b> <b><br/><br/>Hakkâri mitinginde böyle bir ittifak yapıldı ama... Ergenekon sanıklarını aday yapan CHP’yi seçim sürecinde desteklemek, Kürtleri ve BDP’yi hiç rahatsız etmiyor mu peki?</b> <br/><br/>Etmez olur mu. BDP kitlesi de CHP’ye desteğini sadece Hakkâri’de verdi. BDP’li yetkililer bunun nedenini, “Biz AKP’ye karşı gücümüzü göstermek için kitlemizin CHP mitingine katılımı istedik” dediler. Yoksa Ergenekon gibi bir organizasyondan suçlanan birilerinin, üstelik CHP’yle önceden hiç ilişkisi olmadığı halde bu seçimlerde aday yapılmış olması, Kürtlerde çok ciddi kuşkular uyandırıyor. Üstelik bu durum, Kürtlerin, CHP’ye olan geçmişten gelen güvensizliklerini bugün de sürdürmelerine neden oluyor. <b> </b> <b><br/><br/>Kürt halkı seçimlerden sonra nasıl bir gelişme bekliyor?</b> <br/><br/>Daha güçlenmiş ve siyasal olarak olgunlaşmış bir BDP grubu Meclis’e girecek. Bu yeni BDP grubunun, çözümde çok ciddi bir muhatap olacağını düşünüyor Kürtler. Başbakan’ın Diyarbakır mitingindeki konuşmasını ve üslubunu doğru bulmamakla ve eleştirmekle birlikte, bu üslubun, 13 haziran günü değişeceğini umut ediyorlar. Eğer AKP sertliğini devam ettirirse bundan ülkenin tümü zarar görür ve Kürtler ve Türkler bir süre sonra birarada yaşayamazlar. Sonuçta bir devlet aklı var ve AKP’nin bu sert tutumunu sürdürmemesi gerekir. <b> </b> <b><br/><br/>Bütün politikasını AKP nefreti üzerine kuran BDP, seçimden sonra bu tutumunu sürdürürse ne olur peki?</b> <br/><br/>Seçim sonrası, bence herkes yumuşayacak. Oy desteği ve milletvekili sayısı artan bir BDP’nin Meclis’te Kürt sorununun çözüme daha çok katkı sunacağı inancı var Kürtlerde. Legal siyasetin güçleneceğini ve parlamento zemininin çözüm için daha etkili kullanılacağını düşünüyorlar. Çünkü hem Kürt siyaseti daha olgunlaştı. Hem de bu seçimde gösterilen adayların kimliği insanlarda umut yaratıyor. <b> </b> <b><br/><br/>BDP, bu seçimlerde ne kadar oy alır?</b> <br/><br/>2009 yerel seçimlerinde aldığı oydan daha yüksek bir oy alır. 2009’da il genel meclisleri bağlamında yüzde 7’ye yakın bir oranda toplam iki milyonun üzerinde bir oy almıştı.
                                    	<br/><br/>
<a class="lnk2" href="/web/20120421233215/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</div>

Kaynak: [taraf.com.tr](http://www.taraf.com.tr:80/nese-duzel/makale-emin-aktar-polis-pkk-nin-askerlik-subesi-gibi.htm), [web.archive.org (arşiv bağlantısı)](http://web.archive.org/web/20120421233215/http://www.taraf.com.tr:80/nese-duzel/makale-emin-aktar-polis-pkk-nin-askerlik-subesi-gibi.htm)
