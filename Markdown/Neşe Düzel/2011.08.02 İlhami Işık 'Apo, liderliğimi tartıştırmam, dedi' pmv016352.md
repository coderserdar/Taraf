# İlhami Işık: ‘Apo, liderliğimi tartıştırmam, dedi’

*Neşe Düzel 02.08.2011*

<div class="yazi"><img align="left" alt="İlhami Işık: ‘Apo, liderliğimi tartıştırmam, dedi’" border="0" src="http://www.taraf.com.tr/fotoraflar/makaleler/ilhami-isik-apo-liderligimi-tartistirmam-dedi_3626_orijinal.jpg" style="border-right-width:10px; border-color:#FFFFFF"/><p><b>“</b><b>Silvan olayı sırasında, bu ülkede barış görüşmesinin en uç noktası yapılıyordu. Silvan olayı, Türk kamuoyunda bir aldatılma duygusu yarattı. Savaşın sertleşmesini durdurabilecek tek kişi Öcalan’dır</b><b>.”</b></p>
<p><b> </b></p>
<p><b>“</b><b>Kandil, ‘Ben öldürüldüm. Ben 40 bine yakın ölü verdim. Ben savaştım. Fedakârlığı ben yaptım. Ve, bunun siyasetini de ben yapmalıyım. Kürtleri ben yönetmeliyim’ ruh hali içinde ve duruşunda</b><b>.”</b></p>
<p><b> </b></p>
<p><b>“</b><b>Silahlı bir gücün yönetiminden demokrasi çıkmaz. Demokrasi, silahlı gücün doğasına aykırıdır. Silahlı güçler, düşmansız yaşayamazlar. Düşman yoksa, düşman yaratırlar. Toplumların yönetimi silahlı güçlere bırakılamaz</b><b>.” </b></p>
<p><b> </b></p>
<p>***</p>
<p><b>NEDEN</b> <b>İLHAMİ IŞIK</b> </p>
<p><i>Türkiye son dönemde gene çok yoğun bir çatışma dönemine girdi. Geçmişi temsil eden, yeniye ayak uyduramayan bütün yapılar, Türkiye’yi her koldan gene sarsmaya başladılar. Biz de, her çatışma döneminde olduğu gibi, acaba bu ülkede neler çok iyi gidiyordu da, tekrar her yönden bir taciz ateşi başladı diye sorduk. Ve bu kritik soruyu, hem Kürt hareketini hem de devleti çok iyi bilen, çeşitli dönemlerde İmralı ile devlet arasında arabuluculuk yapan, birçok olayı daha olmadan bilen ve öngören, </i>Taraf<i> okurlarının kendisini bir süredir “Balıkçı” olarak tanıdığı </i>İlhami Işık<i>’la konuştuk. İlk kez açık kimliği ve görüntüsüyle basında röportaj yapan </i>İlhami Işık<i>’la, son dönemde toplumu şoke eden olayları konuştuk. Silvan olayını, neden Öcalan devletle görüşürken PKK’nin iki askeri kaçırıp ardından Silvan baskınını yaptığını, Silvan’ın Öcalan’ın konumunu nasıl etkilediğini, Silvan baskınından sonra İmralı-devlet görüşmelerinin ve varılan mutabakatların sürüp sürmediğini, Öcalan’ın ne yaptığını ve önümüzdeki günlerde ne yapacağını, devletle varılan mutabakatların ne anlama geldiğini, Öcalan’a rağmen “aceleyle” açıklanan demokratik özerklik ilanının nedenlerini, demokratik özerkliğin sonuçlarının ne olacağını, PKK’nin neden çatışmaları kızıştırdığını, Kandil’in tam olarak nasıl bir çözüm istediğini, hükümet ve devletin şimdi ne yapacağını, bu savaşın sonunda ne olacağını sorduk. </i>İlhami Işık<i>’tan gene çok çarpıcı analizler ve cevaplar aldık</i><i>.</i><b><i></i></b></p>
<p>***</p>
<p><b>-2-</b></p>
<p><i><br/>Kamuoyunun “balıkçı” adıyla tanıdığı İlhami Işık’la dün birinci bölümünü yayımladığımız konuşmaya kaldığımız yerden devam ediyoruz</i><i>.</i><b><i></i></b></p>
<p><b> </b></p>
<p><b>Öcalan son avukat görüşmesinde “Beni her iki taraf da kullanıyor. Ben artık çekiliyorum” dedi. Ne demek istedi?</b></p>
<p>“Çekiliyorum” demek, liderliğimi tartıştırmam demektir. Öcalan, bugün için söylediklerinin ve talimatlarının boşa çıkarıldığına ve liderliğinin tartıştırıldığına inanıyor. Sadece devletin değil, KCK ve PKK’nin de barış için üzerine düşeni yapmadığını, kendisine yardımcı olmadığını söylüyor. Kürt siyasi hareketinin, “Biz tümüyle önderliğimizin öngördüğü şekilde davranıyoruz” sözü böylece Öcalan tarafından doğrulanmamış oldu. </p>
<p><b><br/>Silvan baskını, Öcalan’ın durumunu nasıl etkiledi?</b></p>
<p>Olumlu etkilemedi... Bingöl’de 33 erin öldürülmesi de Öcalan’ın istediği bir şey değildi. Ama onu savunmak zorunda kaldı. </p>
<p><b><br/>PKK yöneticileri, Öcalan müzakereleri sürdürürken eylem yaptıklarında, Öcalan’ın gücünü ve rolünü devletin gözünde çok zedeleyeceklerini bilmiyorlar mıydı</b>?</p>
<p>Dağdaki insanlar için, her şeyi bilebilecek, tahlil edebilecek kabiliyette insanlar diyemeyiz. Kendilerince, yaptıkları şeyin onun durumunu güçlendireceğini de düşünebilirler. Ya da Öcalan güçlendikçe, kendi gücümüz azalıyor, diye de düşünebilirler. </p>
<p><b><br/>Öcalan’ın gücünü kırmak da isteyebilirler, öyle mi?</b></p>
<p>Tabii, bu da olabilir... </p>
<p><b><br/>PKK, Öcalan’ın gücünü kırmak mı istedi?</b></p>
<p>Bazen niyetiniz bu olmaz ama yaptığınız şeyin sonucu onu doğurabilir. </p>
<p><b><br/>PKK, Öcalan’ın gücünü kırdı mı peki?</b></p>
<p>Bana göre kırdı.</p>
<p><b><br/>Öcalan hâlâ devletin muhatabı mı</b>?</p>
<p>Evet. </p>
<p><b><br/>Öcalan hâlâ PKK’nin temsilcisi mi</b>?</p>
<p>Elbette... PKK, “Bizim liderimizdir” diyor. PKK’yi de aşan bir temsiliyeti var Öcalan’ın hâlâ. Onun için ısrarla, bir hafta sonra avukatlarına ne diyeceği merakla bekleniyor. </p>
<p><b><br/>Onun dediklerinin bundan sonra uygulanması, PKK’nin onun sözlerini dinlemesi bekleniyor mu</b>?</p>
<p>Şu âna kadar büyük çoğunlukla sözleri dinlendi. Bugün yaşadığımız süreç, sonuçları itibariyle onun konumunu zayıflatan, sözünün ağırlığını azaltan bir durum ama...</p>
<p><b><br/>PKK, müzakereleri artık kendisi mi sürdürmek istiyor</b>?</p>
<p>Elbette ister. Kendisiyle görüşülmesini ve kendi görüşünün alınmasını ister. Nitekim öyle çağrıları oldu. </p>
<p><b><br/>Devlet, Öcalan’la görüşürken, Kandil’le de görüşüyor muydu</b>?</p>
<p>Görüştüğü dönemler oldu... Son dönemde devlet direkt görüşmese bile dolaylı olarak Kandil’le görüşüyordur büyük ihtimalle...<b> </b></p>
<p><b><br/>Kandil neden Öcalan’ı devreden çıkarmak istedi</b>?</p>
<p>Tümüyle Öcalan’ı devreden çıkarmaktan ziyade, “Bu sürece ben de katılmak istiyorum” diyor. Kandil, kendi durumunun müzakerelere tam yansımadığı inancında. Tasfiye edileceği endişesi nedeniyle kendisinin de dikkate alınmasını istiyor. Tasfiye endişesinden ancak böyle kurtulacağını düşünüyor.</p>
<p><b><br/>Kandil tam olarak nasıl bir çözüm istiyor</b>?</p>
<p>Şu anda özerk yönetim istiyor.
                                    	<br/><br/>
<a class="lnk2" href="/web/20120421232825/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/nese-duzel/makale-ilhami-isik-apo-liderligimi-tartistirmam-dedi.htm), [web.archive.org (arşiv bağlantısı)](http://web.archive.org/web/20120421232825/http://www.taraf.com.tr:80/nese-duzel/makale-ilhami-isik-apo-liderligimi-tartistirmam-dedi.htm)
