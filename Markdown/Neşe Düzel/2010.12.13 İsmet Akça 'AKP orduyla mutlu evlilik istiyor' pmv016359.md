# İsmet Akça: ‘AKP orduyla mutlu evlilik istiyor’ 

*Neşe Düzel 13.12.2010*

<div class="yazi"><img align="left" alt="İsmet Akça: ‘AKP orduyla mutlu evlilik istiyor’ " border="0" src="http://www.taraf.com.tr/fotoraflar/makaleler/ismet-akca-akp-orduyla-mutlu-evlilik-istiyor_5134_orijinal.jpg" style="border-right-width:10px; border-color:#FFFFFF"/><p><b>“Kendisinin ordusu olduğu sürece, ordu, çok güçlü olabilir, çok yüksek silah harcamaları yapabilir. Yeter ki aralarındaki düşmanlık bitsin. AKP’nin militer zihniyetle sorunu yok.”<br/><br/></b><b>“Siyasilerin sandığı gibi, savunma harcamaları teknik bir alan değildir. Silah harcamaları, aksine sosyal, politik bir meseledir. Silah harcamalarına ordu karar veremez. Siyasetçi karar vermelidir.”<br/><br/></b><b>“Savaş sanayiini TÜSİAD üyesi de, MÜSİAD üyesi de destekliyor. Burada büyük para var. Silah alımlarından, yatırımlarından pay almak için herkes oraya hücum ediyor.” <br/><br/></b>***<br/><br/><b>NEDEN</b> <b>İSMET AKÇA</b></p>
<p><i>Biz bugüne dek askerî vesayetin siyasi ve hukuki yönünü tartıştık. Askerin gücünü, sadece Kemalist ideolojiden ve darbe yasalarından değil, Türkiye ekonomisinde kapladığı devasa yerden de aldığını pek konuşmadık. Daha doğrusu konuştuysak bile bu tartışmalar geniş kesimlere ulaşmadı. Askerin, Meclis tarafından denetlenmeyen, tutarı bile tam bilinmeyen milyarlarca dolarlık silah harcamalarının iş dünyasında, medyada ve siyasette askere nasıl destekler yarattığı, toplumu nasıl askerileştirdiği, askerin siyaset üzerindeki vesayetini ve darbe yapma imkânlarını nasıl sağlamlaştırdığı günlük tartışmalara henüz girmedi. Ama zamanın koşulları, Avrupa Birliği’nin ölçüleri ve Türkiye toplumunun sivilleşen ruhu Türkiye’yi artık iyice sıkıştırıyor. Bu yüzden de ‘ustaca gizlenmiş’ pek çok konu toplumun önüne geliyor. Sayıştay Kanunu da böyle oldu. Mecburen çıkarıldı ve askerin bugüne dek dikkatlerden kaçırılan devasa harcamalarını gündeme getirdi. Ama ne var ki son anda AK Parti geri adım attı ve askerin hesap vermeden yaptığı milyarlarca dolarlık silah harcamaları gene tam denetim altına alınamadı. Türkiye bu sivilleşme ve demokratikleşme fırsatını niye kaçırdı? AK Parti neden geri adım attı? Asker niçin harcamalarının gizlenmesini istiyor? Neden toplumun parasıyla yapılan milyarlarca dolarlık silah harcamaları tam denetlenemiyor? Denetlenirse, bunun topluma faydası ne olur? Askerî harcamaları denetlememenin yarattığı ekonomik, sosyal ve siyasi sonuçlar neler? Bu ciddi meseleyi, Yıldız Üniversitesi Siyaset Bilimi ve Uluslararası İlişkiler Bölümü Öğretim Görevlisi Yrd. Doç. İsmet Akça ile konuştuk ve çok çarpıcı cevaplar aldık. Askerî iktisadi yapı, silah harcamaları ve savaş sanayii üzerine yayınlar yapan, OYAK konusunda pek çok makale yazmış olan İsmet Akça, militarizm, devlet, ordu ve siyaset ilişkileri, darbelerin siyasal sosyolojisi, dünyada ve Türkiye’deki militarizm meseleleri üzerine çalışıyor.<br/><br/></i>***<br/><br/><b>NEŞE DÜZEL: Tam asker konusu bitti diyoruz, yeni bir olayla karşılaşıyoruz. Şimdi de Gölcük’te yeni belgeler bulundu. Haberlere göre, yeni darbe planları varmış. Askerler darbe hazırlığı yapmaktan niye bir türlü vazgeçemez Türkiye’de?<br/></b>İSMET AKÇA: Vazgeçmez çünkü bu ülkedeki militer zihniyete güveniyorlar. Bizde, otoriter ve militer akla sadece askerler sahip değil ki. Siviller de böyle bir akla sahipler. Türkiye’de ordu siyasi hayatta hâlâ çok önemli bir yer kaplıyor. Bunun birinci nedeni orduysa, bunun kadar önemli ikinci nedeni de siyasetçiler, medya ve diğer bazı sivil kesimler. Zaten bu yüzden de orduda belli kesimler hâlâ darbe planları yapabiliyorlar. <br/><br/><b>Askerî vesayet birçok konuda devam ediyor. Özellikle de para ve harcama meselelerinde... Askerlerin harcamalarına, savunma giderlerine karışan bir otorite var mı bugün bizde? Parlamento savunma bütçesini gerektiği gibi denetleyebiliyor mu?<br/></b>Hayır. Aslında parlamento, savunma bütçesini denetleyebilir, buna bir engel yok ama denetlemiyor. Bakın... Türkiye’de kamu bütçesi toplumun ihtiyaçlarına göre dağıtılmaz. Siyasetçi, TSK’dan gelen bütçe talebine bakar. Onu aynen karşılar. Sonra elinde kalan kaynağı, eğitime, sağlığa, yatırımlara dağıtır. Bütün siyasal iktidarlar için geçerli bu. Kimse, “Siz bu silahları niye alıyorsunuz? Bu silahlarla ne yapacaksınız? Bu silaha, savunma projesine şu kadar para ayırmışsınız. Bu kadar yüksek olmaz, şu kadarlık tutara insin. Biz bu parayı sağlığa, eğitime harcayacağız” demez. <br/><br/><b>AK Parti iktidarı askerin siyasetteki yerine pek çok açıdan dokundu. MGK’ya dokundu. Askerî Şûra’ya dokundu. Askerî harcamalara niye dokunmuyor sizce? Ya da dokunamıyor mu?<br/></b>Sorun, tam da bu zaten. Yakın zamana dek Sayıştay denetimine dair ciddi sınırlamalar vardı. Ama bu sınırlamalara rağmen, Milli Savunma Bakanlığı Bütçesi gene de Meclis’te tartışılabilir, eleştirilebilir. Eleştirilmemesinin sebebi, bizdeki sivil siyasetçiler. “Ordu kendi ihtiyaçlarını kendisi belirler. Bu uzmanlık gerektiren teknik bir konudur” diye düşünüyorlar. Oysa savunma harcamaları teknik bir alan değil. Aksine savunma harcamaları, sosyal ve politik bir meseledir. Bu harcamalara siyasetçiler karar vermelidir. Savunma harcamalarına ordu karar veremez. <br/><br/><b>Askerî harcamaları denetleme yetkisini Sayıştay’a veren bir yasa çıktı ama hükümet bu yasaya bazı eklemeler yaptı. Sayıştay, askerlere harcamaların gerekip gerekmediğini soramayacak. Niye hükümet böyle bir değişiklik yaptı?<br/></b>Denetlenmenin yolunu açtı ama askerî harcamalarla ilgili verimlilik denetimini kaldırdı. <br/><br/><b>Savunma harcamalarında verimlilik denetimini kaldırmak, “siyasiler, askerin tek başına karar verdiği savunma harcamalarının gerekip gerekmediğini askere soramayacaklar” demek değil mi? <br/></b>Aynen öyle. Harcamaların gerekip gerekmediğini sormadan da savunma harcamalarını denetleyemezsiniz tabii. Zaten uzun zamandır asker “etkinlik denetimine” itiraz ediyordu. “Askerî ihtiyaçlar ekonomik etkinlik mantığıyla değerlendirilemez” diyordu. Hükümet sonuçta bu itirazı kabullendi. <br/><br/><b>AKP’nin orduyla ilişkisi nedir?<br/></b>AKP, “Ordu bize karşı çıkmasa, bizimle bu kadar uğraşmasa, çok mutlu olacağız.
                                    	<br/><br/>
<a class="lnk2" href="/web/20120904092453/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/nese-duzel/makale-ismet-akca-akp-orduyla-mutlu-evlilik-istiyor.htm), [web.archive.org (arşiv bağlantısı)](http://web.archive.org/web/20120904092453/http://www.taraf.com.tr:80/nese-duzel/makale-ismet-akca-akp-orduyla-mutlu-evlilik-istiyor.htm)
