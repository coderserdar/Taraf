# Gültan Kışanak: ‘İmralı’dan silahlara veda planı çıkacak’

*Neşe Düzel 10.08.2009*

<div class="taraf_structure_2col_1zq">
<div class="margen_n">



 <p><b>“</b><b>Eğitimde en geri 17 il, bölgeden. Niye? Buranın insanları daha mı az zeki? Yoksa bu salt fakirlik sorunu mu? Hayır. Bu çocuklar ana dilde eğitim görmedikleri için başarılı olamıyorlar.”</b> <b><br/><br/>“</b><b>Dedem Atatürkçüydü. “Cumhuriyet kadını olacaksın” diye neneme senelerce zorla manto giydirdi. Nenem mantoyu, şalvarın üzerine giydi. Böylece şalvarlı-mantolu bir cumhuriyet kadını oldu.”</b> <b><br/><br/>“</b><b>Kürtler normal bir hayat istiyor. Kürt analar “eskiden biz bahar temizliği yapardık. Duvar siler, yorgan yıkardık. İki yıldır barış için sokaklardayız. Eyleme ara verin temizliğimizi yapalım” diyorlar.”</b> <br/><br/>* * * <b><br/><br/>NEDEN: GÜLTAN KIŞANAK</b> <i><br/><br/>Kürt sorununda çözüm istemeyenlerin nihayet azınlıkta kalmakta olduğu umutlu günlerden geçiyoruz. Uğruna binlerce insanın yaşamını yitirdiği Kürt sorunu, bu ülkede bugüne dek hiç böylesine barışçı bir şekilde gündeme oturmamıştı. Geniş kesimlerce hiç böylesine bir çözüm arayışına girişilmemişti. AKP hükümetinin Kürt planı hazırlıkları, Abdullah Öcalan’ın 15 ağustosta açıklayacağını duyurduğu çözüm için yol haritası, Başbakan Tayyip Erdoğan’ın Demokratik Toplum Partisi’nin eş başkanlarıyla nihayet yüz yüze görüşmesi derken kadınlar da barış için hareketlendiler. Oğullarını bu savaşta yitiren Türk ve Kürt anneleri önceki gün Diyarbakır’da muhteşem bir adım attılar ve birbirleriyle kucaklaştılar. Dün de Türkiye’nin her yanından kadınlar Hakkâri sınırında barış için sabahladılar. Biz de bu eylemi düzenleyen Barış İçin Kadın İnisiyatifi’nin sözcüsü DTP Diyarbakır Milletvekili Gültan Kışanak’la görüştük. DTP’nin Grup Başkanvekili olan Gültan Kışanak’la Kürt sorununda yaşanan son değişimi ve bundan sonra yaşanacak olan gelişmeleri konuştuk.</i> <br/><br/>* * * <b><br/><br/>NEŞE DÜZEL: Başbakan Tayip Erdoğan ile DTP Başkanı Ahmet Türk nihayet görüştüler. Bu görüşme ciddi bir değişimin işareti olabilir mi sizce?</b> <br/><br/>GÜLTAN KIŞANAK: Bu konuda temkinliyiz. Çünkü daha parlamentoya geldiğimizin birinci haftasında Başbakan bizim sıralarımızı işaret ederek, “ya bilmem ne deyin, ya da gidin” dedi ve bu gerilim siyaseti iki yıl sürdü. Bu arada bir sürü askerî operasyon yaşandı. Biz, “bu iş böyle olmaz. Çözüm yeri parlamentodur” gerçeğini anlatmak için, “Êdî Bese-Yeter Artık” mitingleriyle iki yılı sokaklarda geçirdik. Düşünün... İki yıl boyunca ayda bir Diyarbakır’da 50-100 bin kişiyi, “Bizi dışlayarak bu sorunu çözemezsiniz. Sorunu parlamentoda konuşarak çözelim” diye sokağa döküyorsunuz. <b><br/><br/>Peki, Başbakan’la bu görüşmeden sonra, barış aşamasında, DTP’nin muhatap alınacağı sonucunu çıkartıyor musunuz?</b><b> </b> <br/><br/>Hükümet’in, DTP’ye bu süreçte nasıl bir rol biçmek istediğiyle, DTP’ye muhataplık rolünün verilip verilmediğiyle ilgili somut bir işaret almadık. Başbakan bizi böyle bir yere mi koyuyor, yoksa kendisinin yürütmek isteği bir plan var da, DTP’yi de beraberinde mi sürüklemek istiyor, DTP, AKP’nin yedeğine mi alınmak isteniyor, net değil. Bu sürecin ilerleyebilmesi için AKP ile DTP arasındaki güven sorununu aşmak gerekiyor. Bunun için de daha sık görüşmek gerekiyor. Ama şunu söylemeliyim ki, eş başkanlarımızın Başbakan’la yaptıkları görüşmeyle ilgili bize aktardıkları genel izlenimleri olumluydu. <b><br/><br/>DTP, barış görüşmelerini bir muhatap olarak götürebilir mi peki? Bütün Kürtler bu partinin muhatap alınmasını kabul eder mi?</b><b> </b> <br/><br/>Dünyanın hiç bir yerinde tek bir parti bütün halkı temsil edemez. Zaten DTP’nin de Kürt halkının tek sözcüsü benim diye bir iddiası asla yok. “Ben bütün Kürtlerin temsilcisiyim. Bütün Kürtler benim gibi düşünüyor” demek, DTP’nin demokrasi iddiasıyla çelişir. Ama şu da görülmeli. DTP’nin politikası sokaktaki Kürt halkının söylemleriyle uyuşuyor. DTP’nin niye oy aldığı önemli. DTP, “ben bu sorunda muhatabım” derken, Kürt siyasi aktörleri arasında en yaygın örgütlenen yapı olduğunu, Kürt halkının istekleriyle ilgili cesur politikalar yürüttüğü için halkın oyunu aldığını ve kendisini onların sözcüsü konumunda gördüğünü anlatmaya çalışıyor. <b><br/><br/>Öcalan ayın 15’inde yol haritasını açıklayacak. Bu yol haritası DTP’nin de benimseyeceği bir yol haritası mı olacak? Yoksa siz ayrıca bir barış gündemi oluşturacak mısınız? </b> <br/><br/>Şimdiye dek İmralı’dan yapılan açıklamalarla, DTP’nin çözüm için ortaya koyduğu yaklaşımlar hep birbirine yakın oldu. Şimdi de İmralı’dan çıkacak yol haritasıyla bizim önerilerimizin örtüşme ihtimali çok yüksek. İmralı’dan çıkacak yol haritası çok önemli. Çünkü sürecin gidişatını tayin edici etki yapacak bir pozisyon orası. <b><br/><br/>Nasıl bir pozisyon İmralı? </b> <br/><br/>Sonuçta PKK’yi Sayın Öcalan kurdu ve yönetti. Bu savaşı 25 yıl o yürüttü. Kürt sorununu çatışma zemininden çıkarmak istiyorsak, Öcalan’la konuşulması kadar normal bir şey yoktur. Dünyada ya “yenme-yenilme siyaseti” vardır. Biri diğerini yener ve yenilen pes eder. Ya bu yaşanır ya da taraflar birbirine, “Biz sorunu başka yolla çözebiliriz” derler ve demokratik süreç yaşanır. Bence Kürt sorununda bugün yenme-yenilme siyasetinin ötesinde bir noktaya gelindi. <b><br/><br/>Hangi noktaya gelindi? </b> <br/><br/>İki taraf da, “Biz bu sorunu başka yöntemle çözebiliriz” deme noktasına geldiler. “Sonuna kadar vuruşalım, ölelim, öldürelim, bitirelim” yaklaşımından, yenme-yenilme siyasetinden artık vazgeçtiler. PKK, zaten defalarca, “Ben sorunu başka yolla çözmeye kararlıyım. Eğer böyle bir süreç yaşanırsa, silahlara tümden veda da edebilirim” dedi. Ülkede artık demokratik yolu denemeliyiz. İki taraf da “daha fazla kan akmasına gerek yok” noktasına geldiyse, Öcalan’la konuşulması gerekir. İmralı çok önemli bir aktördür, çünkü silah bırakıp bırakmamaya, bu sürecin silahlara veda noktasına gelebilmesi için hangi aşamalardan geçmesi gerektiğine karar verecek olan irade orasıdır. <b><br/><br/>Silahları Öcalan mı bıraktırabilir ancak? </b> <br/><br/>Evet. Biz buradan istediğimiz kadar “PKK silah bıraksın” diye çağrı yapalım, bu çağrının bir hükmü var mı? Yok. Ama Öcalan, bırak derse PKK silahı bırakır. Çünkü o, bırak diyebileceği zamanı ve zemini bilir. <b><br/><br/>Sizce ağustosun 15’indeki açıklamasında Öcalan PKK’ya “silahlara veda et” diyecek mi?</b> <br/><br/>Böyle bir şey beklemiyorum. Bence Öcalan, “bu süreci silahlara veda noktasına nasıl götürebiliriz”i açıklayacak. Yani 15’indeki açıklamada, silahlara veda kararı çıkmayacak ama, silahlara vedanın programı, “silahları bırakmanın yolu” çıkacak. Çünkü PKK çok yaygın bir örgütlenme. Çok kısa bir sürede silahları bırakıyorum kararını verip, silahları bir anda bırakacak bir örgüt değil. Eğer çözüm sürecini kısa, orta ve uzun vadeli hedefler olarak planlıyorsak, silahları bırakma her halde en uzun vadeli programda yer alacak. Önce kısa vadede karşılıklı güven oluşturulacak. <b><br/><br/>Öcalan, “PKK’nın hazır olmadığı bir talimatı vermez” dediniz. PKK, silahları bırakmaya hazır değil mi?</b> <br/><br/>PKK, on yıldır, “Kürt sorununu barışçıl yoldan çözmek ve kendimi demokratik siyasetin içinde konumlandırmak istiyorum” diyor. Gerçek şu ki, Kürtlerin demokratik hak ve talepleriyle PKK’nin silah bırakması arasında bir paralellik var. Bu yüzden, “demokratikleşmeyi ben sonra hallederim. Sen önce hele bir gel, silahını bırak” yaklaşımı işlemez. Çünkü PKK, “benim dağa çıkış nedenlerim var. Ben dağa çiçek toplamaya çıkmadım. Çıkış nedenlerimi ortadan kaldırın, bu işi bırakayım, demokratik siyasete katılayım” diyor. <b><br/><br/>Öcalan’la DTP arasında herhangi bir konuda görüş ayrılığı çıkabilir mi? </b> <br/><br/>Büyük ihtimalle çıkmayacak. Çünkü Öcalan tüm Türkiye’yi, Türk halkını da Kürt halkını da, tüm siyasi çevreleri de dikkate alan bir yaklaşımla siyaset yapacak. Zaten bir aydır Türkiye’nin her kesimine avukatlarını gönderiyor ve önerilerini alıyor. Öcalan “ayın 15’i geldi ben bir yol haritası açıklıyorum” diyebilirdi. Bunu demedi. İleride bir yol haritası açıklayacağını söyledi ve böylece Kürt sorunu Türkiye genelinde en üst düzeyde tartışılır hale geldi. Hatta hükümet de benzer yolu denemeye başladı, o da şimdi farklı kesimleri çağırıp görüşlerini alıyor.  <b><br/><br/>İki taraf da bir şekilde silahların susmasını istiyor. Bunun için devlet “PKK’ya silahı bırak” diyor. PKK da “önce sen silahları sustur” diyor. Bu ikilem nasıl aşılacak?</b><b> </b> <br/><br/>Bu ikilem şu noktadan çözülebilir. Kamuoyu olarak düşünmeliyiz. Bu, 20, yüz kişi değil. Genelkurmay’ın açıklamasına göre, bu, 40 bin kişi. Kırk binin ne olduğunu anlamak için herkes oturup kırk bine kadar sadece saysın. Acaba saymak bile kaç saatini alır? Sayılar soğuktur. Biz, kırk bin deyip geçiyoruz. Bunların her biri candı, insandı. Her birinin annesi, babası, kardeşi, yakınları vardı. Eğer kırk bin gencimiz eline silah alıp ölüme gittiyse ve hâlâ da gitmeye devam ediyorsa ve gene resmî rakamlara göre dağda hâlâ en az altı-yedi bin silahlı insan varsa... Bu devletin 40 bin yurttaşı eline silah alıp ölüme gittiyse, biz bütün bölme ve bölünme, ihanet, silah bırak, silah sustur tartışmalarını bir tarafa bırakıp, her şeyden önce sormalıyız.  <b><br/><br/>Neyi sormalıyız? </b><br/><br/>“Bu ülkede insanlar nasıl oldu da bu kadar ayrıştılar, kutuplaştılar” diye sormalıyız. Ancak o zaman yaşadığımız sürecin, aslında birleşme süreci olduğu anlaşılır. Çünkü biz bölündük. Başlayan yeni süreçte ise birleşeceğiz. Eğer bir ülkenin 40 bin yurttaşı eline silah alıp ölüme gitmişse, o ülke için bu, bölünmenin işaretidir. Biz bölünmüştük, şimdi birleşiyoruz. Bunu görürsek, bütün ikilemleri ve bölünme korkularını aşarız. Ayrıca bu süreci pazarlık değil, diyalog süreci olarak görmeliyiz. Çünkü pazarlık diye bakıldığında işin içine kim taviz verecek tartışması giriyor. Biz masaya pazarlık için değil, birbirimizle konuşmak ve birbirimizi anlayabileceğimiz atmosfer yaratmak için oturmalıyız. İşte Başbakan’la DTP’nin görüşmesi böyle başladı. Bir pazarlık görüşmesi olarak başlamadı.  <b><br/><br/>Muhatap DTP ya da Öcalan olsun, silah PKK’nın elinde. Görüşmelerin sonuçlarına PKK’nın da razı olacağına emin olabilir misiniz?</b><b> </b> <br/><br/>Öcalan’la konuşulursa sonuç alınır. İki kişi kavga ettiğinde bile birini hiç kaale almadan bir çözüm ürettiğinizde, diğer kişiyi bu çözüme razı etmeye çalışmak, yeni bir kavga nedeni olur. Bu yüzden, sorunun taraflarını aynı zamanda çözümün tarafları haline getirmek gerekir. Ayrıca Kürt sorunu tek muhatapla ve tek aktörle çözülebilecek bir sorun değil. DTP var, İmralı var, Kandil var, Ankara var, farklı siyasi çevreler var, sivil toplum örgütleri var... Ankara herkesi çözüm sürecine dahil etmeli.  <b><br/><br/>Öncelikle ne konuşulmalı sizce? </b> <br/><br/>Kürtlerin kimliğinin inkâr edildiği bir süreçten geldik buralara. Kürtlerin inkârından fiilen vazgeçildi ama bunun hukuki olarak da teyit edilmesi lazım. Şu anda Kürtlerin kimlik ve dilde sağladıkları özgürlüklerin hukuki güvencesi hâlâ yok. Oysa demokratik toplumlar hukuk üzerinde şekillenir. Hukukum yoksa, hakkım da yok demektir. Kürtler özgürlüklerle ilgili hukuklarının tamamlanmasını istiyorlar. Mesela şu anda yasalara göre, “Kürt halkı” demek suçtur. Canı isteyen bir savcı Kürt halkı diyene dava açabilir. Bu ülkede Türk vatandaşlar hangi haklara sahipse artık Kürtler de o haklara sahip olmalı. Eşit yurttaşlık çok önemlidir. <b><br/><br/>Kürtleri eşit görmeyen sadece devlet mi yoksa Türk halkı da mı Kürtleri eşit görmüyor? </b><br/><br/>Önemli olan devletin vatandaşlarına eşit mesafede, nötr durmasıdır. Eğer devlet kamusal haklarda herkese eşit yaklaşırsa, kamu imkânlarını eşit dağıtırsa, hukukunu eşitlik normu üzerine kurarsa Kürt sorunu çözülür. Otuz yıldır çatışmanın olduğu, 40-50 bin insanın ölümüne neden olan savaşın yaşandığı bir yerde, bu çatışma hâlâ etnik bir çatışmaya dönüşmediyse, bilin ki bu, iki toplumun birbirini kabullenme düzeyinin yüksekliğini gösterir.  <b><br/><br/>Kürt sorununun büyük ölçüde kimlik ve dil sorunu olduğu söylenir. Türk halkının önemli bir bölümünün Kürtlerin kendi okullarında kendi ana dillerinde eğitim görmelerini kabullenememesini nasıl açıklıyorsunuz? </b> <br/><br/>Eğitimle açıklıyoruz. Çünkü Türklerin önüne, “Kürtler bir gün Kürtlüklerinden vazgeçip Türk olacaklar” diye bir perspektif konulmuş. Türkler, Kürtlerin Türk olacağına inanıyor. Kürtlerin Türk olmasını istiyor ve bekliyor. Asimilasyon politikası böyle bir şeydir. Devlet artık “siz Türksünüz. Onlar da Kürt. Bu ortak vatanda eşit yaşayacaksınız” demeli. Ancak o zaman Türkler, “demek ki bunlar gelecekte Türk olmayacaklar. Bu yüzden kimse ölmesin” derler ve Kürtlerin kendi okullarında kendi dillerinde okumalarını kabullenirler. Kürtçe dilinde eğitim veren okulların açılması çok önemli. Sağlık alanında mesela.  <b><br/><br/>Sağlık alanında nasıl önemli? </b> <br/><br/>Kürtler, Türkçe bilmedikleri için yeterince sağlık hizmeti alamıyorlar. Türkiye’nin aile planlamasında ve aşılamada bu kadar geri olmasının nedeni anadildir. Anne ve bebek ölümleri açısından Doğuyla Batı arasında korkunç uçurum var. Devlet görevini yapıyor ama dil ciddi engel oluşturuyor ve hizmet ulaşmıyor. Bu yüzden sağlıkta, yargıda ve eğitimde iki dil kullanılmalı. Eğitimde en geri yirmi ilden 17’si bölgede yer alıyor. Niye? Buranın insanları daha mı az zekiler? Yoksa bu sadece bir ekonomik imkân sorunu mu? Peki, o zaman da Batı’da, İç Anadolu’da yoksulluk yok mu diye sorulmaz mı? Şu bir gerçek. Çocuklar ana dilde eğitim görmedikleri için başarılı olamıyorlar. <b><br/><br/>Bu söylediklerinizin hangi süreçte gerçekleşmesini bekliyorsunuz? </b> <br/><br/>Önümüzdeki bir yıl çok önemli. Çünkü Türkiye bir yıl sonra yine seçim atmosferine girecek ve konular iç politika malzemesi yapılacak. Önümüzdeki bir yılı çok iyi değerlendirip çözüm sürecinde epey ilerlemeliyiz. Aksi takdirde bu toplum 1990’lara geri dönen bir süreci asla bir daha kaldıramaz. <b><br/><br/>Savaşmak bir güç meselesidir. Uluslararası desteğini yitirmiş bir PKK geçmişteki gibi savaşabilir mi? </b> <br/><br/>Örgüt meselesi olarak bakarsak dediğiniz kapıya çıkabilir belki ama ortada bir örgüt meselesi değil, bir halk meselesi var. Hak ve özgürlükler tanınmazsa, Kürt sorunu çatışma üretmeye devam eder. Çünkü Kürt sorunu çok kolay çatışma üreten bir sorundur. Son seksen yıla otuz ayaklanma sığdırmış bir başka devlet var mıdır? İşin ağırlığını ve sorumluluğunu hissedip bu sorunu çözmek gerekiyor. “PKK uluslararası desteğini yitirir. PKK bir örgüttür, çöker” gibi ezberlerden kaçınmalıyız. Çökse ne olacak ki? Başka bir şey çıkar. Geçmişte kaç tane bastırmışsın, gene çıkmış. Bizde devletin, kuruluş felsefesini değiştirmesi gerekiyor.  <b><br/><br/>Kuruluş felsefesinde neyin değişmesini istiyorsunuz? </b> <br/><br/>Devlet, kuruluş felsefesini tekçilik üzerine kurmuş. Hükümetle birlikte yönetimi elinde bulunduran asker-sivil bürokrasinin devlet etme felsefesinin demokratikleşmesi, “tek millet, tek etnik yapı, tek tip insan” kalıbından vazgeçmesi lazım. Mesela cumhuriyet kadını diye bir kalıp var. Cumhuriyet kadını nasıl olunur? <b><br/><br/>Nasıl olunur? </b> <br/><br/>Benim dedem Atatürkçüydü. “Köyden kente geldik. Sen artık modern olacaksın. Cumhuriyet kadını olacaksın” diye tutturdu ve neneme senelerce zorla manto giydirdi. Ama canım nenem kırk yaşına kadar giydiği şalvarını çıkaramadı ve mantoyu, şalvarın üzerine giydi. Senelerce üstünde mantosu, altında şalvarıyla gezdi. Böylece şalvarlı-mantolu bir cumhuriyet kadını oldu. <b><br/><br/>Barışa karşı CHP’den ve MHP’den çok ciddi bir muhalefet var. Bu muhalefet nasıl aşılabilecek sizce? </b> <br/><br/>Kadın milletvekilleri devreye girmeli ve kendi partilerini barış için ortaklaştırmalı. Çünkü tarih boyunca egemen olamadıkları için, kadınların kullandıkları dil çözüm dilidir, bakış açıları da karşılarındakini anlamaya ve kabullenmeye dönüktür. Kadınlar daha kolay çözüm üretirler. <b><br/><br/>Kürt kadınları barış için önemli bir rol oynayabilir mi? </b> <br/><br/>Otuz yıldır süren şiddetten en fazla etkilenen kadınlar oldu. Savaşın da, yoksulluğun da en büyük travmasını onlar yaşadı. Bu savaş, kadınlar açısından toplumsal uyanış süreci oldu. Kürt kadınları bugün barış için büyük mücadele veriyorlar. Kadınlar belki önceleri politik nedenle sokağa çıktılar ama... Sokak onları aynı zamanda, kendi kadın kimlikleriyle mücadele etme gücüne de kavuşturdu. Böylece kadınlar kendi kimliklerinin ve güçlerinin farkına vardılar. Bu durum, sokakta daha mücadeleci bir kadın tipini ortaya çıkardı. Dünya geneline bakarsak kadınların özgürlük mücadelesi hep böyle güçlenmiş zaten. Kadınlar başta siyasal gerekçelerle sokağa çıkmışlar ve sokakta kendi kadın kimliklerini keşfetmişler. Bu kimlikle özgürlük mücadelelerini yükseltmişler. Kürt kadınları için de böyle oldu.  <b><br/><br/>Siz Hakkâri’de kadınlarla birlikte bir barış gösterisi düzenlediniz. </b><br/><br/>Kadınların barış sürecine katkıda bulunmalarını, toplumu ve devleti barış için göreve çağırmalarını istedik. <b><br/><br/>Türk kadınlarıyla Kürt kadınları elele verseler barış için önemli bir baskı aracı olurlar. Bunu yapabilirler mi? </b> <br/><br/>Bu konuda çok umutluyum... Çünkü ciddi bir tecrübe birikti artık. Çünkü bu ülkede en büyük problem şu oldu. Bu ülkede herkes kendi ölüsüne ağladı. Herkes kendi çocuğuna yandı. Herkes kendi acısının daha büyük olduğunu, kendi gözyaşının diğerininkinden daha kıymetli olduğunu düşündü. Bence artık acıları ortaklaştırmanın, birbirimizin derdine yanmanın, birbirimizi anlamanın zamanı geldi. Eğer barış sürecini ilerleteceksek, acılarımızı ortaklaştırmalıyız. <b><br/><br/>Siz barışın yakın olduğu umudunu taşıyor musunuz? </b> <br/><br/>Evet, çok umutluyum. 49 yaşındayım. Bu ülkenin bütün hallerini yaşadım. Hiçbir zaman barışın geleceği konusunda bu kadar umutlu olmadım. Yaşanan şeyler geride çok büyük acılar bıraktı ama aynı zamanda insanları olgunlaştırdı. <b><br/><br/>Kürt halkı barıştan ne bekliyor? </b> <br/><br/>Ölümlerin durmasını bekliyor. Türkiye genelinde büyük acılar yaşandı ama bu bölge kesintisiz otuz yıldır hiç normal bir gün yaşamadı. Kürt düğünlerini görseniz... Savaş öylesine hayatın bir parçası haline gelmiş ki, düğünlerde bile savaşta yaşanmış acılar için yapılmış türküler çalınıyor, bu türkülerle oynanıyor. Bu çatışmanın, savaşın dünya kadar şarkısı ve türküsü var! Kürtler artık bu hayatta normal bir günleri olsun istiyorlar. Sabah kalktıklarında bu gün bir şey olmayacak demek istiyorlar. Mesela Kürt analar bu sene bize şunu söylediler. “Kızım biz eskiden bahar temizliği yapardık. Yatak, yorgan yıkardık, duvarlarımızı silerdik. Biz bahar temizliğini unuttuk. Her gün sokaktayız. Şu eylemlere biraz ara verin de bahar temizliğimizi yapalım” dediler. Kürtler gerçekten normal hayata dönmek istiyorlar.  <b><br/><br/>Barış geldi dememiz için tam olarak ne olması gerekir?</b><b> </b><br/><br/>Yarın bir provokasyonla bu süreç tekrar tersine döner mi endişesini yaşamamak gerekir. Bir daha çatışma olmaz rahatlığını ve güvenini duymak gerekir. Bu güveni hissettiğimizde, bu ülkeye barış geldi </p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://www.taraf.com.tr:80/makale/7107.htm), [web.archive.org (arşiv bağlantısı)](http://web.archive.org/web/20091229063927/http://www.taraf.com.tr:80/makale/7107.htm)
