# Cengiz Çandar: ‘Ya El Kaide olacaklar ya da AKP’ 

*Neşe Düzel 21.02.2011*

<div class="yazi"><p><b>“Ortadoğu’da İslami hareketlerde bir kutbu AK Parti öbür kutbu da El Kaide temsil ediyor. Bu devrim sürecinde İslami hareketler ya El Kaide’leşecekler ya da AK Parti’leşecekler.”<br/><br/></b><b>“İran, şiddet ortamına girer. Rejim, muhalefeti ezerken, o da canlı bombalarla cevap verir. Bunu İranlılar da söylüyor. Unutmayın Şiiler’de ölüm korkusu yoktur. Kerbela kültürü vardır.”<br/><br/></b><b>“Gençler dünyaya yeni bir devrim modeli sundu. Sanal âlemdeki örgütlenmeyi sokağa taşıyıp devrim yapıyorlar. Şiddet çağrıştıran hiçbir alet taşımıyorlar. Ordular halkın karşısında felç oluyorlar.” <br/><br/></b>***<br/><br/><b>NEDEN</b> <b>CENGİZ ÇANDAR<br/></b><i>Ortadoğu’da halk ayaklanmaları orman yangını gibi yayılıyor. Tunus’ta başladıktan sonra Mısır’a sıçrayan ve Mübarek’in gidişiyle Bahreyn’e, Yemen’e, Umman’a, Kuveyt’e, hatta Irak ve Irak Kürdistanı’na yayılan, tüm Ortadoğu’yu saran ve yönetimleri dehşete düşüren kitlesel gösteriler, Libya ve İran gibi dünyaya sıkı sıkıya kapalı rejimleri bile sarsıyor. Her biri ayrı bir toplumsal yapıya sahip olan bu ülkelerdeki diktatörlerin gideceği artık anlaşılıyor. Sadece nasıl gidecekleri tartışılıyor. Özellikle İran için rejimin nasıl değişeceği büyük bir soru işareti taşıyor. Son gösteriler sırasında İran’da olan ve yıllardır Ortadoğu’yu dolaşarak çok yakından ve yerinden izleyen, Türkiye’nin en sağlam Ortadoğu uzmanlarından gazeteci-yazar Cengiz Çandar, hem İran sokaklarını hem de Ortadoğu’nun muhtemel geleceğini anlattı. Cengiz Çandar, Ortadoğu’nun Müslüman halklarını en çok AKP modeli dedikleri dindar ve laik bir siyasi yapının etkilediğini söyledi. “Ortadoğu’da neler oluyor, neler olacak, Ortadoğu’daki sert rejimler ne yapacak ve bu rejimlerin muhalifi olan sert İslamcı hareketler neye dönüşecek ve bu gelişmelerde Türkiye’nin rolü ne olacak” sorularının bütün cevapları, Cengiz Çandar’ın anlattıklarında, çarpıcı bilgilerle ve tarihî analizlerle karşılığını buluyor. Ortadoğu’da yaşanan devrimin güçlerini ve dinamiklerini bütün çıplaklığıyla ortaya koyuyor.<br/><br/></i>*** <br/><br/><b>NEŞE DÜZEL: İran’dan yeni döndünüz. İran sokaklarında durum ne?<br/></b>CENGİZ ÇANDAR: İran, insanlarının kanına “özgürlük ve demokrasi” virüsü girmiş bir ülke. Bu yüzden sokaklar rahatsız, kaldırımlar sancılı İran’da. Sokaklarda, “besic” denen motosikletli vurucu güçler ve robocop kıyafetli polisler dolaşıyor. Rejim sokak gösterilerini çok kanlı bastırdığı için, İranlılar farklı taktikler geliştirmişler. <br/><br/><b>Ne yapıyorlar?<br/></b>Mesela Tahran’da kaldırımlarda yürüyen gergin insanlar görüyorsunuz. Onların kaldırımdaki yürüyüşü her an bir gösteriye dönüşebiliyor. Birden safları sıklaştırıp slogan atmaya başlıyorlar. Besicler işte bu noktada, motosikletleriyle kalabalığın içine dalıp ateşli silahlarıyla ve sopalarıyla saldırıyor. Biz İran’dayken, Tahran ve İsfahan’da sokak gösterileri oldu. O gösterilere 20-30 bin kişi katıldı. Oysa 2009’da aynı Tahran’da yüz binlerce kişi yürümüştü. <br/><br/><b>Niye şimdi o kadar kalabalık yürümediler?<br/></b>İran’da 2009 haziranında cumhurbaşkanlığı seçimi yapıldı. Ahmedinejad’ın seçimi ilk turda kazandığının ilan edilmesi üzerine, halk infilak etti. İran’da rejime karşı birikmiş olan ve her kesimden, her görüşten insanı temsil eden büyük bir kitle muhalefeti sokaklara çıktı. Tepkiler, Cumhurbaşkanı Ahmedinejad’ı aşıp, dinî lider Hamaney’e de yöneldi. Gösteriler, 1979’da kurulmuş olan İslam Cumhuriyeti’nin özüne karşı bir içerik kazandı. Ama yüz binlerce kişinin katıldığı ve altı ay süren bu gösteriler öyle sert bastırıldı ve rejim, İran halkının üzerine bir yıldır bütün şiddetiyle öyle çöktü ki... Kimi kurşunlandı, kimi tutuklandı, kimi idam edildi. Bu yüzden şimdiki sokak gösterilerinin boyutundan ziyade, verdiği mesaj çok önemli bugün. <br/><br/><b>İran halkı, İslam Cumhuriyeti’ne ne mesaj verdi?<br/></b>“Biz, biçilip kıyılmamıza rağmen yok olmadık, biz varız, devam ediyoruz. Sizin, bu ülkede geleceğiniz yok. Gelecek biziz” mesajını verdi. <br/><br/><b>Göstericiler ne istiyor?<br/></b>Mısır’da isteneni istiyorlar. Özgürlük istiyorlar. Özgürlüğün mekanizması olarak da demokrasinin gelmesini, eşit şartlarda, adil, dürüst, özgür seçimlerin yapılmasını, halkın iradesini yansıtacak bir yönetimin kurulmasını istiyorlar. Ortadoğu’da, Türkiye dışında hiç olmayan bir durum bu. Cumhurbaşkanı Gül’ün heyetiyle İran’a gittiğimiz gün Tahran’da Tunus ve Mısır halkıyla dayanışma gösterisi yapılacaktı. Çağrının adı buydu ama herkes biliyordu ki, bu, İran’daki rejime itiraz ve tepki gösterisi olacaktı. <br/><br/><b>İran’da yönetim interneti kesmeye çalışıyor ama beceremiyor değil mi?<br/></b>Totaliter sistemler küreselleşmeyi ve interneti tamamen engelleyemiyorlar. Ancak kısıtlayabiliyorlar. Çünkü internet, e-mail, SMS demek, dünyayla ticaret demek, bankacılık demek. Ekonominiz ve siyasetiniz dünyaya ne kadar kapalı olursa olsun, bu küresel sistemde malınızı dünyada herhangi bir ülkeye satabilmek için interneti kullanmaya mecbursunuz. O yüzden tamamen kapatamıyor interneti. İnterneti açtığı anda da göstericilerin çektikleri video görüntüleri bir anda dünyaya ve dolayısıyla İran’a yayılıyor. Biz Tahran’da oteldeyken, yirmi dakika ötemizdeki Tahran sokaklarında neler olup bittiğini, internet açıldıktan yirmi dakika sonra bütün dünyadaki çeşitli haber ajanslarından öğreniyorduk. İranlılar olup biten herşeyi böyle izliyorlar zaten. Aslında Mısır’da zirveye ulaşan ve şu anda Ortadoğu’nun tümünde esen bu rüzgârı şu veya bu ülke tetiklemedi. <br/><br/><b>Kim tetikledi?<br/></b>Ortadoğu’daki rüzgârı iki şeyin buluşması tetikledi. Küreselleşme ile gençlik buluştu. Küreselleşme denen olgu “internet, e-mail, <i>face book</i>, <i>twitter</i>, cep telefonu, SMS” gibi araçlar getiriyor. 2009’da İran’daki büyük gösterilerde <i>twitter</i> ve <i>facebook</i>’un büyük rolü oldu. Bu yüzden de İran’da uzun süredir <i>twitter</i>, <i>facebook</i> ve SMS yok. İnternet de sık sık kesiliyor. Çünkü Ortadoğu’da bugünkü halk ayaklanmalarının kodları, “cep telefonu, SMS, internet, <i>facebook</i>, <i>twitter</i> ve e-mail”. Halkların demokrasi ve özgürlük mücadelesini seferber eden araçlar bunlar artık. Üstelik bunlar, silah, tank ve toplardan çok daha güçlü araçlar. Baskı rejimleri, basını sansürlese de, insanlar bu aletler üzerinden birbirleriyle temas kuruyorlar ve bir anda büyük kalabalıklar halinde toplanıyorlar. <br/><br/><b>İran’da, göstericilerin liderleri de bugünkü sistemin önemli adamları. Peki onlar, neye karşı çıkıyorlar?<br/></b>İslam Cumhuriyeti’nin kendi kadroları içinden de ciddi bir muhalefet var bugünkü rejime.
                                    	<br/><br/>
<a class="lnk2" href="/web/20120414224319/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/nese-duzel/makale-cengiz-candar-ya-el-kaide-olacaklar-ya-da-akp.htm), [web.archive.org (arşiv bağlantısı)](http://web.archive.org/web/20120414224319/http://www.taraf.com.tr:80/nese-duzel/makale-cengiz-candar-ya-el-kaide-olacaklar-ya-da-akp.htm)
