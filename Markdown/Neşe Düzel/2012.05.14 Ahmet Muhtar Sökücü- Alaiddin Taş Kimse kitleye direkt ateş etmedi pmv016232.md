# Ahmet Muhtar Sökücü/ Alaiddin Taş: Kimse kitleye direkt ateş etmedi

*Neşe Düzel 14.05.2012*

<div class="yazi"><img align="left" alt="Ahmet Muhtar Sökücü/ Alaiddin Taş: Kimse kitleye direkt ateş etmedi" border="0" src="http://www.taraf.com.tr/fotoraflar/makaleler/ahmet-muhtar-sokucu-alaiddin-tas-kimse-kitleye_7410_orijinal.jpg" style="border-right-width:10px; border-color:#FFFFFF"/><p><b>“</b><b>Tarlabaşı’nın ağzında yakınımda önce bir el silah patladı. Sonra iki el daha ateş edildi. İki saniye sessizlik oldu. Yaylım ateş başladı. Provokasyonu başlatmak için mi,  yoksa grubu alana sokmak için mi atıldı ilk silah bilmiyoruz.”<br/><br/>“Yaylım ateşi başladığında Sıtkı Coşkun, kürsüden ‘Emniyet mensupları bakın! Sular İdaresi’nin tepesinde insanlar var. Ateş ediyorlar. Niye durdurmuyorsunuz? Bakın... Inter’den de ateş ediyorlar!’ diye bağırıyordu.”<br/><br/>“45 tane sol örgüt vardı. Maocular, Üçüncü yolcular, Latin Amerika’yı örnek alanlar silahlı mücadeleye inanıyorlardı. Aydınlık, çok küçük bir Maocu gruptu ama onun çatışmadığı grup yoktu. Diğer sol gruplarla da, Maocularla da çatışıyordu.”</b></p>
<p>***</p>
<p><b>NEDEN</b><b> </b><b>AHMET MUHTAR SÖKÜCÜ</b><i> </i><b>VE</b><b> </b><b>ALAİDDİN TAŞ<br/></b><i>Siyaset bilimci ve tarihçi Halil Berktay’ın başlattığı 1 Mayıs tartışması büyük bir yankı uyandırdı. 35 yıl önce yaşanmış bir olayın böyle büyük bir hararetle tartışılması, aslında solun biraz kırılgan ve utangaçça da olsa herkesin önünde tartışmaya hazır olduğunu gösteriyor. Tartışma, 1 Mayıs’la başladı ama gerçek tartışma daha derinlerde. Solun kendi tarihiyle, hatalarıyla, yaptıklarıyla yüzleşip, belki de “yeniden doğmasının” sancısı bu. Sol belki bütün bu konuları daha önce kendi içinde konuştu, tartıştı, özeleştirisini yaptı ama bunlar hep bir iç konuşma olarak kaldı, kendi yayın organlarında, bloglarında ve ortamlarında gerçekleşti. İlk kez bu tartışma </i>Taraf<i> gibi çok çeşitli kesimlerin okuduğu bir platformda yapılıyor. Biz de bu hafta bu konuyu ele aldık. Hem yaşanan 1 Mayıs tartışmasına tanıklıklarıyla katkıda bulunabilecek, hem de solun geçmişiyle hesaplaşabilecek iki isimle bu konuyu tartıştık. Ahmet Muhtar Sökücü ve Alaaiddin Taş, o dönemde İGD’nin iki yöneticisiydi. Onlarla, 1 Mayıs’ı ve solun o zamanki durumunu, örgütler arasındaki ilişkileri ve çatışmaları tartıştık. 1970’lerin İlerici Gençler Derneği Genel Başkanı olan Ahmet Muhtar Sökücü. 1980 darbesinden sonra yurtdışına gitti ve on bir yıl Fransa’da siyasi mülteci olarak yaşadı. Vatandaşlıktan çıkarıldı. Ancak 1992’de Türkiye’ye dönebildi. Alaiddin Taş ise 1980 öncesi İGD Genel sekreteriydi. Dokuz yıl İtalya’da siyasi mülteci olarak kaldı. 1990’da Türkiye’ye döndü.</i></p>
<p>***</p>
<p><b> </b></p>
<p><b>1 Mayıs 1977’de Taksim’de miydiniz</b>?</p>
<p>Evet. </p>
<p><b><br/>Hangi örgüte üyeydiniz?</b></p>
<p>AHMET MUHTAR SÖKÜCÜ: İlerici Gençler Derneği’nin genel başkanıydım ben. </p>
<p>ALAİDDİN TAŞ: Ben de 1 Mayıs 1977’de İGD kortejinin güvenliğinden sorumluydum. 1978’de İGD’nin genel sekreteri oldum. </p>
<p><b><br/>O gün Taksim’e İGD kaç kişiyle gitti?</b></p>
<p>SÖKÜCÜ: İGD’nin Türkiye çapında 130 şubesi ve 42 bin de üyesi vardı. O gün 1 Mayıs’a bizden on binlerce insan katıldı.</p>
<p>TAŞ: Zaten o gün sadece Taksim alanı değil, alana giden bütün yollar da doluydu. Sadece alanda 250-300 bin kişi vardı. </p>
<p><b><br/>İlk silah patladığında siz tam olarak neredeydiniz</b>?</p>
<p>SÖKÜCÜ: Ben Intercontinental Oteli’nin merkez kapısının yirmi metre önündeydim. İGD’liler olarak biz blok olarak Taksim’in Gümüşsuyu tarafındaydık. . </p>
<p>TAŞ: Ben de kürsünün yakınındaydım. </p>
<p><b><br/>Silahın nereden patladığını gördünüz mü</b>?</p>
<p>SÖKÜCÜ: DİSK Başkanı Kemal Türkler’in konuşması bitmişti. Her mitingde yapılan saygı duruşu bu kez sona bırakılmıştı. Bu yüzden meydanda bir sessizlik vardı. Miting olay çıkmadan bir bitse diye diken üstündeydik. İşte o sessizlikte Tarlabaşı civarından tok bir ses geldi. Eğer saygı duruşunun sessizliği olmasaydı o ilk silah sesini alanda zaten kimse duymazdı. Tabanca sesine benziyordu. Yanımda iki arkadaşım vardı. Duydunuz mu demeye kalmadı, çok seri ve sert makineli tüfek sesine benzeyen seri ateş başladı. </p>
<p><b><br/>Siz silahın nereden patladığını gördünüz mü?</b></p>
<p>TAŞ: Görmedim ama duydum. Çünkü ben ilk silah sesinin geldiği yere yakındım. Tarlabaşı’nın ağzındaydım neredeyse. Kemal Türkler konuşmasını bitirmişti. Ne yapalım diye DİSK yönetimiyle görüşmeye çalışıyordum. O yüzden de kürsüye gelmiştim. Bazı sol gruplar artık alana kadar dayanmışlardı. </p>
<p><b><br/>Anlamadım...</b></p>
<p>TAŞ: Alan tıklım tıklımdı, fakat onlar alana girmeye çalışıyorlardı. DİSK güvenlik görevlileriyle aralarında orada itiş kakış oldu. Kürsüyle aralarında her halde 60-100 metrelik mesafe vardı. Ben de tam bu mesafenin orta yerindeydim. İlk silah buralarda bir yerde patladı. İlk silah sesinin ben Tarlabaşı’nın ağzından geldiğini çok iyi duydum. </p>
<p><b><br/>Tarlabaşı’nın ağzında hangi sol gruplar vardı?</b></p>
<p>SÖKÜCÜ: Maocu gruplar Tarlabaşı’ndan geliyordu. Kurtuluş, Dev-Genç ise çoktan alana girmişlerdi. Atatürk Anıtı’nın çevresindeydi onlar.</p>
<p>TAŞ: Benim gördüğüm şu. Tarlabaşı’nın ağzında DİSK güvenlik görevlileri vardı. Onlar her yerde vardı zaten. O gün 20 bin DİSK görevlisi alanın güvenliğini sağlıyordu. Tarlabaşı’nın ağzında da DİSK güvenlik görevlilerinin arkasında bir başka blok grup daha vardı. </p>
<p><b><br/>Kimdi onlar?</b></p>
<p>TAŞ: İşçi mi, sendika mı bilmiyorum ama başka bir gruptu bu. Maocu gruplar tam onların arkasındaydı. Bunlar, öndeki o grubu dağıtıp alana girmek istediler. Maocu gruplarla itiş kakış oldu orada. Dediğim gibi ben alanın Tarlabaşı ağzına yakındım ve oraya yakın bir yerde ilk silahın patladığını duydum. Şuna iyi tanık oldum. Önce bir el silah patladı. Sonra iki el daha ateş edildi aynı taraftan. Birkaç saniyelik bir sessizlik oldu. Ondan sonra yaylım ateşi başladı.</p>
<p><b><br/>İlk silahın, saygı duruşunu beklemesi tesadüf mü acaba?</b></p>
<p>TAŞ: Şöyle yorumlamak da mümkün. DİSK Başkanı Kemal Türkler’in konuşması bitmişti. Artık 1 Mayıs bitmişti ve bu gruplar psikolojik baskı altındaydılar. “Miting bitti. Bir an önce önümüzü açalım ve alana girelim” çabası içindeydiler. Belki o baskı altında ilk silah patlamış olabilir. Onlar ya da başka birileri yaptı bunu. Kim yaptı belli değil. </p>
<p><b><br/>Yaylım ateşi de mi alana girmek için açıldı?</b></p>
<p>TAŞ: Tarlabaşı’nın ağzında, işçilerin ya da Maocu grubun ya da başka bir grubun içinde birinin bu provokasyonu başlatmak üzere ateş etmiş olabileceğini de düşünmek mümkün. Ama kimin ateş ettiğini görmedik biz. Bu yüzden şu grup yaptı diyemeyiz. İlk silahı kim niye ateşledi? Provokasyonu başlatmak, kitleyi panikletmek için mi yoksa grubun alana girmesini sağlamak için mi, bunları bilmiyoruz. </p>
<p><b><br/>Ama artık şunu biliyoruz. İlk silah Tarlabaşı’nın ağzında patladı öyle mi? Sizden, o ilk ateş edenleri gören, teşhis eden hiç kimse yok mu?</b></p>
<p>TAŞ: Hiç kimse yok.
                                    	<br/><br/>
<a class="lnk2" href="/web/20120902014927/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/nese-duzel/makale-ahmet-muhtar-sokucu-alaiddin-tas-kimse-kitleye.htm), [web.archive.org (arşiv bağlantısı)](http://web.archive.org/web/20120902014927/http://www.taraf.com.tr:80/nese-duzel/makale-ahmet-muhtar-sokucu-alaiddin-tas-kimse-kitleye.htm)
