# Murat Paker: ‘Sivil itaatsizlikle devletin dili tutulur’

*Neşe Düzel 04.04.2011*

<div class="yazi"><img align="left" alt="Murat Paker: ‘Sivil itaatsizlikle devletin dili tutulur’" border="0" src="http://www.taraf.com.tr/fotoraflar/makaleler/murat-paker-sivil-itaatsizlikle-devletin-dili_745_orijinal.jpg" style="border-right-width:10px; border-color:#FFFFFF"/><b>“Sivil itaatsizlik temelli barışçı bir hareket Türk kökenlileri ciddi olarak değiştirebilir. Kürtlerden oluşan BDP, Batı’daki kitlelere yayılabilir ve Türkiye partisi haline gelebilir.”<br/><br/></b><b>“Milliyetçilikle şiddet arasındaki bağ çok güçlü. Şiddet uygulayabilmek için, şiddet uygulanacak insanı eşit görmemek, onu aşağı yere koymak, ben ve o ayırımı yapmak gerekir. Milliyetçilik de zaten budur.”<br/><br/></b><b>“Bir sürü erkek için, kadın üzerindeki geleneksel iktidarını kaybetmek, hiçleşmek demektir. Ama erkeğin iktidarına karşı çıkan kadınlar artıyor. Adam bunu kabul edemiyor, kadını yok ediyor.” <br/><br/></b>***<br/><br/><b>NEDEN</b> <b>MURAT PAKER<br/></b><i>Son dönemlerde hem bireysel hem de toplumsal olarak o kadar çok şiddet olayına tanık oluyoruz ki, “Bu ülke zaten şiddet dolu bir ülke. Yoksa bu şiddet daha da mı artıyor? Ya da biz mi şiddeti daha fazla fark eder hale geldik” sorusunu sormadan edemiyoruz. Bir yanda tecavüzden ya da dayaktan çocuk ölümleri, diğer yanda yol ortasında kadın infazları, öte yanda da Türk milliyetçiliğinin çözümünü engellediği Kürt meselesi ve onun ölüm haberleri... Türkiye, bu yaşadıklarıyla bir şiddet toplumu görüntüsü veriyor. Şiddet bir kültür müdür? Biz şiddete, diğer toplumlardan daha mı yatkınız? Bu ülkede sadece devlet değil bireyler de şiddet dolu. Yaşananlar, insanlarda çok fazla öfke mi biriktirdi? Devlet niye şiddete düşkün? Bu şiddet toplumu nasıl etkiliyor? Milliyetçilikle bireysel ve toplumsal düzeyde yaşanan şiddet arasında bir bağ var mı? Milliyetçi olanlar, kendilerinden olmayanlara şiddet uygulamaya yatkın mıdır? Kürt yöneticilerinin bir kısmı da aynı şiddeti kendi ırkdaşlarına uyguluyor ve onları tehdit ediyor; niye mazlumla zalim arasında böyle bir benzerlik var? DTK’nın sivil itaatsizlik hareketi toplumu nasıl etkiler? Bütün bu soruları, şiddet konusu üzerine çalışan Bilgi Üniversitesi Psikoloji Bölümü öğretim üyesi ve Klinik Psikoloji Yüksek Lisans Programı’nın direktörü Dr. Murat Paker’le konuştuk. Murat Paker’in Birikim Yayınları’ndan çıkmış ‘Psiko- Politik Yüzleşmeler’ isimli bir kitabı var.<br/><br/></i>***<br/><br/><b>NEŞE DÜZEL: Hem toplumsal olarak hem de bireysel olarak çok fazla şiddet olayına şahit oluyoruz son zamanlarda. Bireysel olaylara gelmeden önce, siyasetten ve toplumsal olaylardan başlayalım izninizle. Bu ülkede siyaset dili çok şiddet dolu. Espri hemen hemen hiç yok. Suçlama ise çok fazla. Neden böyle</b>?<br/>MURAT PAKER: Bunun için Türkiye’nin tarihine bakmak gerekir. Şiddet, bu topraklarda siyasi süreçlerin ve kültürün ayrılmaz parçasıdır. Türkiye’nin egemen politik kültürü şiddetle yoğrulmuştur. Bırakın Osmanlı’yı, Cumhuriyet’in kuruluşunda ve sonraki dönemlerinde de, kanla örülmüş düğümler var. Kürtlere, Alevilere, bütün gayrımüslim azınlıklara, komünistlerden dincilere ülkedeki bütün muhaliflere devlet şiddet ve sindirme politikaları uyguladı burada. Muhalif hareketlerin önemli bir kısmı da “karşı şiddet” yöntemlerini kullandı sonuçta. Anlayacağınız, Türkiye’nin politik kültüründe şiddet var. Sol devrimci muhalefette de, dinî muhalefette de, Kürt muhalefetinde de şiddetperver bir damar var. Son yıllarda barışsever damar güçleniyor olsa da, devletin neden olduğu bu şiddetperver politik kültürden sıyrılmak kolay değil.<br/><br/><b>Bizim devlet, şiddete başvuran muhalefeti mi tercih ediyor?<br/></b>Tabii, uzun vadede bu tür muhalefet geleneksel devlet siyasetinin işine geliyor. Egemen Türk resmî politikası yakın zamana kadar şiddet yöntemleri kullanan Kürt muhalefetinin sıfıra inmesini hiçbir zaman istemedi. Siyasi alanı çok daraltarak, onu, şiddet yöntemleri kullanmaya itti. Çünkü ülkede silahlı bir muhalefet olduğunda, egemen devlet anlayışı, Ergenekonvari zihniyetini, yapılanmalarını ve eylemlerini sürdürmek için gereken meşru zemini buluyordu. İktidarını şiddet üreterek pekiştiriyordu.<br/><br/><b>Devlet niye şiddete muhtaç olacak bir yönetim anlayışına sahip</b>?<br/>Burada devletin şiddete düşkün olmasında en önemli faktör, Türkiye Cumhuriyeti’nin kuruluşunda benimsenen katı yaklaşımdır. Bir ulus-devlet, Türklük üzerinden yaratılacaktı. Bununla çelişen her şey inkâr edilerek asimile edilmeye, asimile edilemiyorsa yok edilmeye çalışıldı. <br/><br/><b>Bu politik şiddet, toplumun yapısında nasıl bir sonuç yarattı?<br/></b>Toplumun dokusunda çürümüşlüğü arttırdı. Türkiye’de insanların hepsi, cezaevinde, karakolda, askerde, şurada burada devlet görevlilerinin, polisin, askerin, vatandaşa şiddet uyguladığını bir şekilde biliyor. Bu toplumda binlerce insan gerek polis, gerek subay, gerekse sıradan asker olarak başka insanlara şiddet uyguladılar. Yani bu şiddet, toplumun gözünün önünde yapılabilen ve illa cezalandırılması gerekmeyen bir şey haline geldi. İnsanların kafasına şiddet, dayak, işkence, faili meçhul cinayet, yapılabilir şeyler olarak kazındı.<br/><br/><b>“Şiddet gören şiddet uygular” mı diyorsunuz?<br/></b>Şiddet gören, şiddet uygulamaya daha yatkın oluyor, şiddet uygulama potansiyeli artıyor. Kürt meselesinin bu kadar çok can kaybına neden olmasının ve bu kadar kanlı geçmesinin en önemli nedenlerinden biri, 1980-83 askerî diktatörlük döneminde, Kürt muhalefete çok özel, katmerli bir şiddetin uygulanmış olmasıdır. Diyarbakır Cezaevi’nde yatanların ve onların yakınlarının büyük bölümü bu şiddetin sonucunda dağa gittiler, gerilla oldular ve şiddet uygulamak istediler. <br/><br/><b>Tersinden bakınca, şiddete uğrayan Kürt yöneticilerinin bir kısmı da aynı şiddeti kendi ırkdaşlarına uyguluyor ve onları tehdit ediyor. Niye mazlumla zalim arasında böyle bir benzerlik var</b>?<br/>Zalim ve mazlum konumları birbirine geçişlidir. Hele hele kişinin kendini tehdit altında gördüğünde, zalim konumuna geçmesi hiç zor değildir. Zalim konumuna geçme potansiyeli herkeste vardır. Yeter ki iktidara sahip bir pozisyonda olun. Çünkü elinizde imkân vardır. Başınıza bir şey gelmeyeceğini düşünüyorsanız, iktidar konumunuzu istismar edebilirsiniz ve zalim konuma gelebilirsiniz. İktidara sahip olup da zalim pozisyona geçmemek için özel bilinçlenme gerekir. <br/><br/><b>Bu, ülkede yaşananlar insanlarda çok fazla öfke mi biriktirdi? Bir Kürt milletvekilinin polis tokatladığına şahit olduk mesela.
                                    	<br/><br/>
<a class="lnk2" href="/web/20111214091250/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</b></div>

Kaynak: [taraf.com.tr](http://www.taraf.com.tr:80/nese-duzel/makale-murat-paker-sivil-itaatsizlikle-devletin-dili.htm), [web.archive.org (arşiv bağlantısı)](http://web.archive.org/web/20111214091250/http://www.taraf.com.tr:80/nese-duzel/makale-murat-paker-sivil-itaatsizlikle-devletin-dili.htm)
