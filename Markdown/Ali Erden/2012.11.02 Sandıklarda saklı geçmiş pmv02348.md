# Sandıklarda saklı geçmiş

*Ali Erden 02.11.2012*

<div class="yazi"><img align="left" alt="Sandıklarda saklı geçmiş" border="0" src="http://www.taraf.com.tr/fotoraflar/makaleler/sesle-gecmisin-trajedisiyle-karsilasmak_1471_orijinal.jpg" style="border-right-width:10px; border-color:#FFFFFF"/><p>Basê, Elbistan’da kendi gibi yaşlı ve yalnız evde tek başına yaşıyor. Çalan her telefon zilinin hiç haber alamadığı büyük oğlu Hasan’dan geldiğini sanıyor. Basê’nin bir oğlu daha var ve o da Diyarbakır’da. Küçük oğul Mehmet evli ve karısı Gülizar da hamile. Bebek doğacağı için daha büyük bir eve taşınma işleri de var. Eşyalar toplanırken bir kaset buluyor Mehmet. Bu kaseti babalarına göndermek için çocukluğunda doldurmuşlar. Babası Mustafa, 1970’lerdeki katliamda hayatta kalabilmiş. Ailesini geçindirebilmek için de Elbistan’dan Arabistan’a gitmiş ve orada ölmüş. Baba, ailesine mektup yazar gibi ses kayıtlarını yollamış hep. Baba da kendi ailesinin sesini dinlemiş hep. Aile, hasretini böyle gidermiş. Mehmet, içindeki merakla yalnız yaşayan annesinin yanına gidiyor ve orada annesinden babasının gönderdiği kasetleri istese de annesi yok diyor. Mehmet, annesi gibi yalnız ve çökmüş eve de hayat getiriyor sanki. Bahçeyi düzenliyor, evi onarmaya çalışıyor. Buralarda güçlü metaforlar var. Mehmet, varlığıyla yalnızlığı azaltırken evde yaptığı onarımlarla da bir şeyleri düzeltiyor sanki. Gerçekten öyle mi olacak? Mehmet, evde keşif yaparken bodrumda valizlere ve sandıklara atılmış eski hatıralar arasında bir şeyler buluyor. Bu seyirciler için de öyle. Katliam ve babanın sesi. Arada şehre inen Mehmet’in varlığını fark eden özel tim yalnız eve baskınlar da düzenliyor. Onlar Hasan’ın peşinde. Hasan, dağa çıkmış. </p>
<p><b><br/>Metaforları güçlü...</b></p>
<p>Mehmet, ailesinin geçmişine dair bilmediklerini öğrendikçe seyirci de onunla beraber öğreniyor her şeyi. Katliamların trajedisini duyuyorsunuz. Mehmet, kasetteki babasının sesiyle tanımadığı babasını da tanımaya ve keşfetmeye çalışıyor. Bununla geçmişin gölgede kalmış trajedileri de fark ediliyor. Yönetmenler, o korkuyu seyircilere ulaştırabilmişler. Köhnemiş ev de yaşanmış mutlulukları ve acılarıyla yaşlı Basê gibi hâlâ ayakta. Ama zorlukla dayanıyor bu yıllara. Evin içinden gelen soğukluğu da hissediyorsunuz. Bir kasvet de var evde. Filmin görselliği insanı etkiliyor. Dingin kamera, evdeki tüm yaşanmışlıkları seyircilere ulaştırabiliyor. Evle Basê arasındaki metafor da güçlü. Mehmet’in bahçeyi düzenlemesi, evde küçük tamirler yapması trajedilerden önceki sıcaklığı getirebilecek mi, diye de düşünüyorsunuz filmde. Belki de Mehmet için yeni hayat buradadır, kimbilir. 2012 yapımı <b><i>Babamın Sesi</i></b>, 19. Adana Altın Koza Film Festivali’nde film ve senaryo ödüllerini almıştı bu yıl. Ayrıca 31. İstanbul Film Festivali’nde de senaryo ödülünü kazanmıştı <i>Babamın Sesi</i> filmi. Yönetmenler, 2008 yapımı <i>İki Dil Bir Bavul</i> filmini de beraber yönetmişlerdi. Bu filmle de 16. Adana Altın Koza’da “En İyi Film” ve 46. Antalya Altın Portakal’da da “En İyi İlk Film” ödüllerini aldılar. Yönetmen <b>Zeynel Doğan</b> bu filmde Mehmet’i oynamış. Basê’yi oynayan <b>Asiye Doğan</b>, bu filmin her şeyi, ruhu, acısı, trajedisi. Görülmeye değer... <i>Babamın Sesi</i> filmini, 31. İstanbul Film Festivali’nde görmüştük. </p>
<p><b><i><br/>BABAMIN SESİ/ DANGÊ BAVÊ MIN</i></b><b><i></i></b></p>
<p><b><br/>Yönetmen:</b> Zeynel Doğan- Orhan Eskiköy<b><br/>Senaryo:</b> Orhan Eskiköy<b><br/>Görüntü: </b>Emre Erkmen<b><br/>Oyuncular:</b> Zeynel Doğan (Mehmet), Asiye Doğan (Basê), Fatih Gençkal (Âdem), Gülizar Doğan (Gülizar)<b><br/>Yapım: </b>Peri-Şan Film (2012)<br/><br/><b>ailerden@hotmail.com</b></p>
<p> </p>
</div>

Kaynak: [taraf.com.tr](http://www.taraf.com.tr:80/ali-erden/makale-sandiklarda-sakli-gecmis.htm), [web.archive.org (arşiv bağlantısı)](http://web.archive.org/web/20131007072634/http://www.taraf.com.tr:80/ali-erden/makale-sandiklarda-sakli-gecmis.htm)
