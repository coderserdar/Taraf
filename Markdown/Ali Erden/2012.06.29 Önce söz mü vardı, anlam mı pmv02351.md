# Önce söz mü vardı, anlam mı 

*Ali Erden 29.06.2012*

<div class="yazi"><img align="left" alt="Önce söz mü vardı, anlam mı " border="0" src="http://www.taraf.com.tr/fotoraflar/makaleler/once-soz-mu-vardi-anlam-mi_7710_orijinal.jpg" style="border-right-width:10px; border-color:#FFFFFF"/><p>Gri gökyüzünde asılı bir çan ve bir çerçeveli ayna sallanırken, kamera minyatür bir yeri çağrıştıran kasabaya yaklaşıyor. Dr. Heinrich Faust, “ruhu” arayan yardımcısı “filozof” Wagner’le beraber bir cesedin iç organlarını çıkartıyor. Seyirci, iğrenç, irkiltici ve sarsıcı bir anla hikâyenin içine girmiş oluyor. </p>
<p>Filmin, zorlu ve labirentli sokaklarında dolaşırken, çan ve ayna nesneleri de zihnin bir köşesine yerleşmeli. Çünkü, filmin derinliğinde dine göndermeler, anlam, varoluş ve yansıma var. <b><i>Faust</i></b>’u seyrederken, en azından Faust üzerine bir şeyler duymuş olmak, varoluş üzerine düşünmek, “ayna” metaforunun ne demek olduğunu bilmek gerekiyor. Neredeyse iki yakın dost olan Faust ve Mefisto’ya bu “ayna” metaforu üzerinden bakmak daha mı iyi olur? Filmin sonunda bu daha da bir anlam kazanıyor. </p>
<p>Bu filme “tetralojik” yaklaşanlar da var. Tetraloji, Yunan tragedyalarından geliyor. Üç trajedi ve bir dram anlamına geliyor. Büyük Rus yönetmeni <b>Aleksandr Sokurov</b>’un filmini seyrederken de bunları fark edeceksiniz belki. </p>
<p>En önemlisi, Dante’nin (1265-1321), <i>İlahi Komedyası</i> epik şiirini de düşünüyorsunuz. “Araf”ı, Mefisto’yla Faust’un kasabadaki ilişkilerinde, “Cennet”i, Margarete’nin bulunduğu anlarda, “Cehennem”iyse final bölümünde görüyorsunuz. Film, gerçeküstücü ve dışavurumcu estetikler arasında dolaşıyor. Ayna yansımaları, daha çok gerçeküstücü. Kasabanın yansıyışı, orada yaşayan çoğu insanın içindeki enkaza metafor yapıyor gibi.</p>
<h3><br/>Araf’ın içinde dolaşırken...</h3>
<p>Filmin girişinde, çanla beraber görüntünün ortasında sallanan ayna imgesi gerçekten bu filme anlam ve estetik katıyor. Eski Yunan felsefesinden gelen “ayna gerçekliği” üzerine düşünüyorsunuz. Sokurov, bazı sahnelerde ayna yansımasını yaratıyor perdede. Görüntüler bu anlarda biçimbozumuna uğruyor. Gerçeklik üzerine yanılsama, belki de yabancılaşma yaşıyorsunuz. </p>
<p>Gerçek, neye göre gerçek? Gerçek, Faust’un gözleriyle gördüklerinde mi, yoksa Mefisto’nun sürüklediği yerlerde, belki de “Cehennem”de mi algılanacak? Aynadan yansıyan görüntüler gibi yansıyan anlar, herkesi gerçeklik duygusundan uzaklaştırıyor muydu, yoksa gerçeğe biraz daha mı yaklaştırıyordu? Mefisto daima yanılsama mı veriyor? O bir şeytan ve insanı dinin “doğru”larından yan yollara mı saptırıyor? </p>
<p>Tefeci Mefisto, Faust’un ruhunu ele geçirebilmek için her şeyi deniyor.
                                    	<br/><br/>
<a class="lnk2" href="/web/20130520195825/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ali-erden/makale-once-soz-mu-vardi-anlam-mi.htm), [web.archive.org (arşiv bağlantısı)](http://web.archive.org/web/20130520195825/http://www.taraf.com.tr/ali-erden/makale-once-soz-mu-vardi-anlam-mi.htm)
