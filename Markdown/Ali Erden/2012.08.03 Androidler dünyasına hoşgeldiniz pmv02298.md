# Androidler dünyasına hoşgeldiniz

*Ali Erden 03.08.2012*

<div class="yazi"><img align="left" alt="Androidler dünyasına hoşgeldiniz" border="0" src="http://www.taraf.com.tr/fotoraflar/makaleler/androidler-dunyasina-hosgeldiniz_9704_orijinal.jpg" style="border-right-width:10px; border-color:#FFFFFF"/><p>Yıl 2041... Alex, 10 yıl önce terk ettiği baba ocağına geri dönüyor. Babası ve annesi vefat etmiş. Geride bıraktıkları arasında, erkek kardeşi David ve kendisine tutkun Lana var. Şehre dönmesinin nedeni, yeni robot üzerinde çalışan merkezi yöneten Julia’nın daveti. Alex, kedi robotuyla geldiği kasabada birkaç sürprizle karşılaşıyor. Lana’yla David evlenmiş ve Eva adında 10 yaşında bir kızları bile olmuş. Alex, babasının evine yerleştikten sonra bir android, yani insansı robot olan Max evi temizliyor ve yemeklerini pişiriyor. Yeni bir android üzerinde çalışan Alex, robota kişiliğini verebilmek için çocukları gözlerken, ilkokulun çıkışında Eva’yı keşfediyor. Daha sonra bu kızın Lana’yla David’in çocukları olduğunu öğreniyor. Kızla iletişimini geliştiren Alex, androidine Eva’nın karakter özelliklerini yüklüyor. Robot giderek agresifleşiyor ve Alex’in komutlarını dinlemiyor. </p>
<p>Hikâyenin derinliğinde Lana’nın Alex’e tutkusu yeniden ortaya çıkıyor. David gecikmeden bu durumu anlıyor ve kardeşi Alex’e öfke duyuyor. Bir ara Habil ile Kabil nefreti izliyormuşsunuz gibi oluyor. Ama hikâye bambaşka bir tarafa gidiyor. Filmin girişiyle final bölümü birleşip şaşırtıcı ve beklenmedik trajediler perdeyi kuşatıyor. Final bölümüne sürprizli demiyoruz. Gerçekten şaşırtıcı.</p>
<h3><br/>Bilimkurgu fütüristik olmalı...</h3>
<p><b><br/>Stanley Kubrick</b>’in <b>Arthur C. Clark</b>’tan uyarladığı 1968 yapımı <i>2001: Bir Uzay Macerası/ 2001: A Space Odyssey</i> bilimkurgu filminin giriş bölümünde, atalarımızın evrimleşmesi gösterilirken, atalarımızdan biri elindeki sabanı havaya fırlatıyor ve o saban uzay gemisine dönüşüyordu. Uzayı fetheden insanlık, yarattığı bilgisayarın baskısı altına mı girecekti? Yapay zekâlı süper bilgisayar HAL, insan duygularını, iletişimlerini ve tepkilerini vermek için tasarlanmıştı. Ama sonunda olanlar oluyordu. Kubrick’in filminde astronotlar EVA görevindeler. İspanyol yönetmen <b>Kike Maillo</b>’nun, Kubrick’in bu bilimkurgusundan ilham aldığı fark ediliyor. Bir tarafta bilgisayar, öte tarafta androidler. İkisi de insan duyguları taşıyor. </p>
<p>Maillo’nun bilimkurgu filminin final bölümü şaşırtıcı olduğu için ileriye gitmiyoruz. Maillo’nun filminden çıkarılabilecek en önemli şey, insanların yalnızlığını tamamlayacak androidlerin hayata katılması. Sadece insan değil, hayvan robotlar da üretiliyor. Androidler, zor işleri köleler gibi yapıp insanları rahatlatabilecek. Temizlik, hatta yemek bile yapacaklar. Yemek yemiyorlar, kirlenmiyorlar ve bir arkadaş gibi de hemen yanı başınızda olacaklar.
                                    	<br/><br/>
<a class="lnk2" href="/web/20130520174744/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ali-erden/makale-androidler-dunyasina-hosgeldiniz.htm), [web.archive.org (arşiv bağlantısı)](http://web.archive.org/web/20130520174744/http://www.taraf.com.tr/ali-erden/makale-androidler-dunyasina-hosgeldiniz.htm)
