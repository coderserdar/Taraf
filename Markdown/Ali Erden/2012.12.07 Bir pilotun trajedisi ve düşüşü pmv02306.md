# Bir pilotun trajedisi ve düşüşü

*Ali Erden 07.12.2012*

<div class="yazi"><img align="left" alt="Bir pilotun trajedisi ve düşüşü" border="0" src="http://www.taraf.com.tr/fotoraflar/makaleler/bir-pilotun-trajedisi-ve-dususu_3945_orijinal.jpg" style="border-right-width:10px; border-color:#FFFFFF"/><p>Film, Orlando’da bir otel odasında açılıyor. Sabah. Kaptan pilot William “Whip” Whitaker, hostes Katerina Marquez’le geceyi, önceki geceler gibi beraber geçirmişler içki ve uyuşturucuyla. Birkaç saat sonra da sefere çıkmaları gerekiyor Atlanta’ya doğru. Lakabı “Whip”, yani “Kırbaç” olan William, boşandığı karısıyla telefonda oğlu hakkında konuştuktan sonra kokain çekip havalimanına gidiyor. Hava kötü ve bardaktan boşanırcasına da yağmur yağıyor. William’da, bir pilotta olmaması gereken her şey var. Alkolik ve uyuşturucu müptelası o. Diğer tarafta, Atlanta’dan bir genç kadın Nicole Maggen hikâyeye dâhil oluyor koşut anlatımla. Fotoğraflar çeken, karnını doyurmak için başka işlerde çalışan Nicole, uyuşturucu müptelalığı yüzünden yalnız kalmış bir insan. William’la Nicole’ün hayatı bir yerlerde kesişiyor işte. Havadaki uçakta da işler yolunda gitmiyor. Kumandayı yardımcı pilot Ken Evans’a verip kestiren William, sorunlar çıkınca uçağı düşürmemek için çılgın denemelere girişiyor. Hatta uçağı ters bile uçuruyor. Uçak Atlanta’ya geldiğinde yere yumuşak bir şekilde çakılıyor ve altı kişi ölüyor. Ölenler arasında Katerina da var. Hastanede gözünü açan William’ın önünde zorlu bir soruşturma da duruyor. Zorlu durumlardan daima çıkmayı başarmış avukat Hugh Lang, bu davada onu savunuyor. Hugh’un yalanlar üzerine geliştirdiği savunma suçluluk duygusunu aşabilecek mi? William’ın en yakınında bulunan eski pilot arkadaşı Charlie Anderson ve çocukluk arkadaşı Harling Mays de var. Harling, William’ın tüm ihtiyaçlarını gideriyor. İçki ve uyuşturucu gibi. Hastanenin merdivenlerinde sigara içmek için gittiğinde orada Nicole’le karşılaşıyor William. Medyanın insanı yoran sorularından kaçabilmek için satışa çıkardığı dedesinden kalan çiftlik evine yerleşiyor William. İçkileri çöpe atan William, içki ve uyuşturucudan kurtulmak için bir başlangıç yapsa da depresyon, suçluluk gibi duygulardan yavaş yavaş yine içkiye yöneliyor. Evinden atılan Nicole’ü de yanına alan William, küçük bir romantizm yaşıyor onunla. Nicole, bu ilişkinin sıcaklığıyla uyuşturucudan kurtulmak için daha fazla çaba gösteriyor. Ama, eskiye dönme ihtimali olduğunda çiftliği ve William’ı terk edip gidip gitse de tümüyle onu bırakmıyor Nicole. </p>
<p><b><br/>İrade ve vicdan arındırır...</b></p>
<p><b><br/>Robert Zemeckis</b>, zaman zaman kendi sinema tarzının dışına çıkıp araştırmalar yapan sinemanın önemli yönetmenlerinden. Zemeckis, 2000 yılında Hitchcockyen <i>Gizli Gerçek/ What Lies Beneath</i> gerilim filmiyle gerçek anlamda nefesleri kesmişti. İşte 2012 yapımı <b><i>Uçuş/ Flight</i></b> filmi de <i>Gizli Gerçek</i> gibi yönetmenin sıradışı çalışmalarından. <i>Uçuş</i> filminde belki klasik anlamda bir hikâye yansıyor gibi. Ama, yönetmenin yaratıcılığı o hikâyenin perdeye yansıyışıyla fark ediliyor. Zemeckis, Hollywood sinemasının klasik anlatımının içinde dolaşarak taze soluklu bir film ortaya çıkartmayı başarabilmiş. Bu aslında yönetmenin filmografisindeki birçok filmde fark edilebiliyor. Zemeckis’in William ve Nicole karakterleri özel ve sinema için unutulmaz. Zemeckis, bu özel iki karaktere önyargısız ve insani bir bakışla yansıtmış. Alman felsefesinin insana bakışı gibi. Bu felsefe, hatanın ve zafiyetin insana özgü olduğunu söylüyor. William’ın oteldeki duruşma öncesi içkiye karşı verdiği mücadele ve mücadele sonunda iradesinin yenilişi etkileyici bir anlatımla yansıyor perdeye. Dolaptaki tüm içkileri midesine indiren William’ı sabah ayıltmak Harling’e düşüyor. Çivi çiviyi söker gibi kokainle kendine gelebiliyor William. Duruşmada, Ulusal Ulaşım Güvenliği Kurulu’ndan Ellen Block’un öne sürdüğü kanıtlar yalanlar üzerine kurulmuş savunmayla savuşturulurken, ortaya vicdan ve suçluluk duygusu çıkıyor. Geçmişe, müptelalığa dönmekten korkan Nicole de yeni hayatında mutlu. William’ın hücresinde asılı fotoğraflardan bu mutluluk perdeyi kaplıyor. Filmde, iradenin ve vicdanın insanı arındırdığı fısıldanıyor usulca. Filmdeki mekân kullanımları da çarpıcı. Özellikle çiftlik evi. Eski zamanların ve eski hikâyelerin ruhu sinmiş bu mekâna. William, bu eski evde sanki yenileniyor ve vicdanı hatırlıyor. Nicole’ün yaşadığı mekân da onun ruhuyla özdeşleşmiş sanki. Nicole, o evden kurtulunca bağımlılıklarından da uzaklaşıyor sanki. </p>
<p><b><br/>Yönetmen büyük, oyuncular da...</b> </p>
<p>Litvanya-İtalya kökleri olan, 1951’de Şikago’da doğmuş yönetmen Zemeckis’in sinema perdesinde dokunduğumuz ve hâlâ sıcaklığını hissettiğimiz 1985’ten 1990’ kadar <i>Geleceğe Dönüş/ Back to the Future</i> üç filmlik bilimkurgu serisi kendi adımıza müstesna bir yerde. Çizgi ve gerçek karakterleri yan yana getiren 1988 yapımı <i>Masum Sanık Roger Rabbit/ Who Framed Roger Rabbit</i>, onu çok yordu ve böyle büyük filmleri yönetmeme kararı almıştı. Sözünde de durdu. 1994 yapımı Akademi’den “En İyi Yönetmen” dalında Oscar kazandığı <i>Forrest Gump</i> ve 2000 yapımı Yeni Hayat/ Cast Away da önemli bir yerde. Bu muhteşem senaryoyu <b>John Gatins</b> yazmış. Gatins, oyuncu, senaryo yazarı ve yönetmen. Brian Robbins’ın 2001’deki <i>Sonuna Kadar/ Hard Ball</i> ve Shawn Levy’nin 2011’deki <i>Çelik Yumruklar/ Real Steel</i> filmlerine tek başına senaryolar yazdı. Gatins’in ortak yazdıkları da var. Gatins’in yazıp yönettiği 2005 yapımı <i>Hayalperest/ Dreamer</i> filmini hatırlayabilirsiniz. New York eyaletinin Mount Vernon şehrinde 1954 yılında doğan <b>Denzel Washington</b>, Antoine Fuqua’nın 2001 yapımı <i>İlk Gün/ Training Day</i> filmiyle Akademi’den “En İy Erkek Oyuncu” dalında Oscar kazandı. 1977 doğumlu İngiliz <b>Kelly Reilly</b>, <i>Uçuş</i> filminde Nicole karakteriyle çarpıcı bir oyunculuk sunmuş. Oyuncunun, James Watkins’in 2008’deki <i>Kan Gölü/ Eden Lake</i> gerilimiyle Guy Ritchie’nin 2009’daki <i>Sherlock Holmes</i> ve 2011’deki <i>Sherlock Holmes: Gölge Oyunları/ Sherlock Holmes: A Game of Shadows</i> hemen akla geliyor. Reilly, Fransız yönetmen Cédric Klapisch’in 2002’deki <i>İspanyol Pansiyonu/ L’Auberge Espagnole</i> ve 2005’teki <i>Rus Bebekler/ Les Poupées Russes</i> filmlerinde de oynamıştı. Elbette <b>John Goodman</b> ve <b>Don Cheadle</b> gibi büyük oyuncuları da unutmuyoruz. Filmin müziklerine de kulak vermek gerek. Etkileyici, klasik olma ihtimali yüksek ve unutulmaz bu film sinema belleğine alınmalı. İnsanı çarpıp giden sinemaskop fotoğraflar da <b>Don Burgess</b>’ın. Bu kameraman, Zemeckis’in birçok filminin de gözleri oldu.</p>
<p><b><i><br/>UÇUŞ/ FLIGHT</i></b><b><i></i></b></p>
<p><b>Yönetmen:</b> Robert Zemeckis<b><br/>Senaryo:</b> John Gatins<b><br/>Müzik:</b> Alan Silvestri<b><br/>Görüntü:</b> Don Burgess<b><br/>Oyuncular:</b> Denzel Washington (William), Kelly Reilly (Nicole), Don Cheadle (Hugh), John Goodman (Harling), Nadine Velazquez (Katerina), Tamara Tunie (Margaret), Bruce Greenwood (Charlie), Melissa Leo (Ellen), Brian Geraghty (Ken)<b><br/>Yapım:</b> Paramount (2012)<br/><br/><b>ailerden@hotmail.com</b></p>
<p> </p>
</div>

Kaynak: [taraf.com.tr](http://www.taraf.com.tr:80/ali-erden/makale-bir-pilotun-trajedisi-ve-dususu.htm), [web.archive.org (arşiv bağlantısı)](http://web.archive.org/web/20121208170202/http://www.taraf.com.tr:80/ali-erden/makale-bir-pilotun-trajedisi-ve-dususu.htm)
