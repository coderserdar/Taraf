# Zaman döngüsüne yakalanan tetikçiler

*Ali Erden 12.10.2012*

<div class="yazi"><img align="left" alt="Zaman döngüsüne yakalanan tetikçiler" border="0" src="http://www.taraf.com.tr/fotoraflar/makaleler/zaman-dongusune-yakalanan-tetikciler-2_8339_orijinal.jpg" style="border-right-width:10px; border-color:#FFFFFF"/>Yıl 2044, Kansas... Mafya her şeye hâkim. Tetikçiler, mafyanın gelecekten gelen insanlarını öldürüyorlar. Şehri, gelecekten gelmiş Abe yönetiyor. Mafya, tetikçilerine gümüş külçeler veriyor. Bu gümüşler, tetikçiler için çok önemli, çünkü ihtiyarlıklarında teminatları oluyor. Filmi genç Joe Simmons’ın anlatımıyla takip ediyorsunuz. Joe, Fransızca öğrenmeye çabalıyor. Emekliliğinde bu güzel ülkede yaşamayı hayal etse de, Abe ona Çincenin işine daha çok yarayacağını fısıldıyor. Tetikçiler, öldürmeden önce yere naylon seriyorlar ve zaman sıçramasıyla insanlar karşılarında belirlenince menzili kısa tabancalarıyla insanları öldürüyorlar. 2044 yılında “telekinetik” kadınları etkilemenin en gözde yolu. Ama işler bir yerde “döngü”ye takılıyor. “Döngü” olayı, tetikçinin gelecekteki hâliyle karşılaşması anlamına geliyor. Mafya, tetikçi Seth’ten bir adamı öldürmesini istiyor. Yüzü kapalı adam, Seth’in çocukluğunda söylediği bir şarkıyı mırıldanıyor. “Döngü”nün içine düşen Seth, en iyi arkadaşı genç Joe’nun evine sığınsa da karanlık gelecekte trajediden kaçmak o kadar kolay değil. Mafya, Joe’yu da kendi “döngü”sü içine düşürüyor hemen. Joe’nun son görevi, gelecekten gelen yaşlı Joe’yu öldürmek. Genç Joe, öldürmek istediği yaşlı Joe’nun kendisinin “döngü”sü olduğunu anladığında film başka yerlere savruluyor. Yaşlı Joe, gelecekte öldürülmüş Çinli karısını kurtarma mücadelesi verirken, gelecekte acımasız Yağmurcu’yu çocukken ortadan kaldırmak istiyor. Yağmurcu, “telekinetik” güçleri olan bir insan. Evsizler için şimdiki zaman tehlikeli ve ölümcül. Yaşlı Joe, aynı gün ve saate aynı hastanede doğmuş üç erkek çocuğunun evlerinin haritasını ele geçirerek peşlerine düşüyor. Genç Joe Sara’nın çiftliğine geldiğinde boşluklar dolmaya başlıyor. Geniş final bölümü gerçekten çarpıcı ve gerilim yüklü. Sürprizleri sinemaskop perdede yaşamalı.<br/><br/><br/>
<h3>Özgün bir bilimkurgu</h3>Orijinal anlamı <strong>“Döngücüler”</strong> olan 2012 yapımı bu karanlık aksiyon-bilimkurgu <strong>Tetikçiler/ Looper,</strong> özgün hikâyesiyle bu türü sevenleri etkiliyor.
                                    	<br/><br/>
<a class="lnk2" href="/web/20130520151440/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</div>

Kaynak: [taraf.com.tr](http://www.taraf.com.tr/ali-erden/makale-zaman-dongusune-yakalanan-tetikciler.htm), [web.archive.org (arşiv bağlantısı)](http://web.archive.org/web/20130520151440/http://www.taraf.com.tr/ali-erden/makale-zaman-dongusune-yakalanan-tetikciler.htm)
