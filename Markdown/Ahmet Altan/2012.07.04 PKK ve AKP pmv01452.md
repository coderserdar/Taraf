# PKK ve AKP

*Ahmet Altan 04.07.2012*

<div class="yazi"><p>Kont Tolstoy, dünyanın en ünlü yazarlarından biriydi, çok zengindi, başta Rus halkı olmak üzere bütün dünya ona saygı duyuyordu, insanlık var oldukça var olacak büyük romanlar yazmıştı ama mutsuzdu.</p>
<p>Her şeye sahip gibi gözüken bir adamın niye<strong> “mutsuz”</strong> olduğunu çevresindekilere bir türlü anlatamıyordu.</p>
<p>Sonunda<strong> “formülü”</strong> buldu.<br/><br/><strong>“Dünyada tek bir insan bile mutsuz olsa ben mutsuz olurum.”</strong></p>
<p>Bu, <strong>“ben bin yıl da yaşasam mutsuz olacağım”</strong> demekti.</p>
<p>PKK’nın yöneticilerinden Duran Kalkan’ın, <strong>“Devrimci halk savaşıyla AKP siyasetini yenilgiye uğratıp Kürt sorununun demokratik siyasal çözümünü böyle bir direniş temelinde gerçekleştirmeyi öngördük”</strong> dediğini okuyunca Tolstoy aklıma geldi.</p>
<p>Kalkan’ın açıklamaları da, <strong>“biz daha yıllarca silahla savaşacağız”</strong> demekti.</p>
<p>Çünkü PKK’nın <strong>“devrimci halk savaşıyla AKP siyasetini yenilgiye uğratma”</strong> ihtimali hiç yok.</p>
<p>Aksine, bu stratejiyle sadece AKP siyasetini güçlendiriyorlar.</p>
<p>AKP’nin ciddi bir biçimde yalpaladığı bu dönemde iktidarı sarsacak <strong>“demokratik bir muhalefetin”</strong> önünü kesiyorlar, AKP’nin PKK üzerinden <strong>“milliyetçi”</strong> oyları devşirmesine yardım ediyorlar.</p>
<p>Anlaşılıyor ki <strong>“on bin dolar milli gelir, karakolunu koruyamayan bir ordu, başbakanı eleştiren yazarı işinden attıran bir demokrasi, mahkûm olmayanları hapiste tutup mahkûm olanları salan bir hukuk sistemi”</strong> ile Osmanlı İmparatorluğu’nu kurabileceğini sanan hayalci bir siyasi iktidarımızla, bu iktidarı<strong> “devrimci halk savaşıyla”</strong> yeneceğini düşünen hayalci bir Kürt örgütümüz var.</p>
<p>Bu hayalcilerle <strong>“gerçek”</strong> bir barışa nasıl ulaşılacak, bilmiyorum.</p>
<p>AKP yönetimini de, PKK yönetimini de <strong>“gerçeklere”</strong> çekecek olan kendi tabanlarıdır ama bizde <strong>“eleştiri”</strong> kültürü pek yerleşmediği için <strong>“tabanlar”</strong> sadece alkışlıyor.
                                    	<br/><br/>
<a class="lnk2" href="/web/20130525025726/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-pkk-ve-akp.htm), [web.archive.org (arşiv bağlantısı)](http://web.archive.org/web/20130525025726/http://www.taraf.com.tr/ahmet-altan/makale-pkk-ve-akp.htm)
