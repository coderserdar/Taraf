# Açlık grevi ve öğretmenler

*Ahmet Altan 18.10.2012*

<div class="yazi"><p>Çukurca’dan ölüm haberleri geliyor.</p>
<p>Çatışmada her zaman olduğu gibi gencecik insanlar ölüyor.</p>
<p>Hapishanelerde de binlerce PKK’lı açlık grevinde, aralarında ölüm sınırına gelenler var.</p>
<p>Devlet ve PKK karşılıklı sertleşiyor.</p>
<p>Eğer bu sertleşmenin nedeni, muhtemel bir müzakere masasına daha elverişli koşullarda oturmak ise iki taraf da şunu bilmeli ki o masaya pey sürdükleri insan canı.</p>
<p>Gençler, çocuklar.</p>
<p>Türkler ve Kürtler.</p>
<p>Yaşarken Kürt ve Türk onlar, öldüklerinde aynı sonsuzluğa gidiyorlar.</p>
<p>Bu ülke, bu ölümleri yeni bir Oslo’ya kadar taşıyacak mı?</p>
<p>Aslında geçen seferki müzakerelerden biliyoruz ki masaya oturmak da ölümleri durdurmaya yetmiyor, yöneticiler orada konuşurken, gençler dağlarda ölüyor.</p>
<p>Müzakere masasında <b>“daha güçlü olmanın”</b> yolu daha fazla insanın ölümüne <b>“evet”</b> demek mi?</p>
<p>Bunun başka bir yolu yok mu?</p>
<p>Bütün bu karanlık tablonun içinde dün çok etkileyici bir olay yaşandı.</p>
<p>PKK, bir köydeki okula saldırıp öğretmenleri kaçırmaya kalktı.</p>
<p>PKK’nın okullara dönük bu vahşetini anlamak mümkün değil, geçenlerde de içinde öğrencilerin bulunduğu bir okulu yakmaya kalkmışlardı.</p>
<p>Öğretmenler müdahale etmişti.</p>
<p>Bu seferki olayda ise öğretmenleri kaçırmaya kalkan PKK’lılara köylüler müdahale ediyor.</p>
<p>Eli silahlı insanların peşine düşüyor köylüler ve <b>“öğretmenleri bırakın”</b> diyorlar.</p>
<p>Ve, PKK’lılar öğretmenleri bırakana kadar da vazgeçmiyorlar.</p>
<p>Bu ciddi bir cesaret ister.</p>
<p>Daha da ötesi, o cesareti göstermesini sağlayacak bir sevgi duymasını gerektirir.</p>
<p>O köylüler, o öğretmenleri, canlarını ortaya koyacak kadar sevmişler, onlara güvenmişler.</p>
<p>Onlar için mücadele etmişler.</p>
<p>Size bir şey söyleyeyim mi, PKK’yı Oslo’da masaya oturtacak, barışın yolunu açacak olan, devletin daha fazla PKK’lı öldürmesi ya da PKK’nın karakollarda daha çok askeri vurması değildir.
                                    	<br/><br/>
<a class="lnk2" href="/web/20130525030903/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-aclik-grevi-ve-ogretmenler.htm), [web.archive.org (arşiv bağlantısı)](http://web.archive.org/web/20130525030903/http://www.taraf.com.tr/ahmet-altan/makale-aclik-grevi-ve-ogretmenler.htm)
