# Faili meçhul ve özerklik

*Ahmet Altan 05.06.2011*

<div class="yazi"><p>Sırlar birer birer ortaya çıkıyor.</p>
<p>Aslında çok da derine saklanmamış sırlar bunlar, devletin içindekiler işledikleri suçların asla sorgulanmayacağına büyük bir güven duyduklarından izlerini saklamaya çok da çaba harcamamışlar.</p>
<p>Onların yerine medya bu işi üstlenmiş ve ortadaki gerçekleri görmezden gelmiş.</p>
<p>Öyle olmasaydı on yedi bin faili meçhul cinayet işlenebilir miydi bu ülkede?</p>
<p>Bir değil, iki değil, beş değil, on değil, yüz değil, bin değil, on bin değil, on yedi bin faili meçhul cinayet.</p>
<p>Hangi seri katilin bu kadar adam öldürmesine izin verir bir devlet?</p>
<p>Devletin içinden çıkan bir katile elbette.</p>
<p>Öldürenlerin tek tek kimlikleri bilinmese de, katilin <b>“profili”</b> herkes tarafından biliniyordu.</p>
<p>Genellikle yirmi beş, otuz beş yaş arası, iyi silah kullanan, özel eğitim almış polis, asker ve itirafçı.</p>
<p>Binlerce insanı katlettiler.</p>
<p>Bazılarını sokak ortasında vurdular, bazılarını işkencede öldürdüler, bazılarını ıssız yerlere götürüp kurşuna dizdiler.</p>
<p>Katillerin <b>“ortak bir profili”</b> olduğu gibi kurbanların da <b>“ortak bir profili”</b> vardı.</p>
<p>Genellikle Kürt’tüler.</p>
<p>Eski Özel Harp’çi polislerden Ayhan Çarkın yaptıklarını anlatmaya başlamıştı.</p>
<p>İstanbul’da gözaltına alınmış, anlattıkları sorulmuştu.</p>
<p>Sonra da Ankara’da gözaltına alındı.</p>
<p>Gelen haberlere göre Çarkın dün Ankara’da özel yetkili savcıya <b>“faili meçhule”</b> kurban giden dört Kürdün cinayetine katıldığını itiraf edip, cinayetlerin nasıl işlendiğini de anlatmış.
                                    	<br/><br/>
<a class="lnk2" href="/web/20111214090640/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-faili-mechul-ve-ozerklik.htm), [web.archive.org (arşiv bağlantısı)](http://web.archive.org/web/20111214090640/http://www.taraf.com.tr:80/ahmet-altan/makale-faili-mechul-ve-ozerklik.htm)
