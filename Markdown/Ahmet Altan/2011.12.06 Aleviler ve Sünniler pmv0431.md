# Aleviler ve Sünniler

*Ahmet Altan 06.12.2011*

<div class="yazi"><p>Türkiye hiç durmadan tartışan bir ülke.</p>
<p>Bu büyük tartışma şehvetine rağmen bu tartışmalardan yeni laflar, yeni yaklaşımlar çok az çıkıyor, genellikle insanlar taraflara ayrılıp birbirlerini klişeleşmiş, ezberlenmiş sözlerle yenmeye çalışıyorlar.</p>
<p>Bir süre sonra insanı bıktıran bir münazaraya dönüyor bu tartışmalar.</p>
<p>Arada yeni bir laf ya da cesur bir açıklama belirdiğinde ise bütün dikkatler bu açıklamaya dönüyor.</p>
<p>Neşe Düzel’in Cafer Solgun’la yaptığı söyleşi dün internet sitelerinde yüz binlerce insan tarafından okundu, twitter’da en çok tartışılan konu oldu.</p>
<p>Düzel’in yaptığı röportajın ana başlığı <b>“Dersim ve Aleviler”</b> gibi son zamanların en çok tartışılmış konusuydu, bu konuda neredeyse söylenmeyen bir şeyin kalmadığını sanıyorduk.</p>
<p>Ama Solgun, o tartışılan konunun biraz daha derinine indi.</p>
<p>Kemalist sistemden belki de en ağır darbeyi yiyen Alevilerin neden bu sistemin en büyük destekçilerinden biri haline geldiğini <b>“içeriden biri”</b> olarak anlattı.<br/><br/><b>“Aleviler takiye yapıyor”</b> dedi.</p>
<p>Türkiye’nin daha yeni yeni öğrendiği, inkâr etmeye çalıştığı <b>“Atatürk’le Dersim katliamı”</b> arasındaki ilişkiyi Dersimli Alevilerin ta en başından beri bildiğini ama hem kendilerini hem de çocuklarını koruyabilmek için bu <b>“gerçeği”</b> başkalarına asla <b>“faş etmediklerini”</b> ve devlete sığınabilmek için çocuklarına Kemal ve İsmet isimlerini verdiklerini söyledi.</p>
<p><b><br/>“Devlet projesi”</b> olarak kışkırtılan Sünni yığınların, şu sıralarda davasının “<b>zamanaşımına uğratılması”</b> için özel bir çaba gösterilen Madımak’ta, Çorum’da, Maraş’ta Alevilere saldırtıldığını ve bu saldırılar altında Alevilerin devlete sığınmak zorunda kaldığını anlattı.
                                    	<br/><br/>
<a class="lnk2" href="/web/20120414193609/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-aleviler-ve-sunniler.htm), [web.archive.org (arşiv bağlantısı)](http://web.archive.org/web/20120414193609/http://www.taraf.com.tr:80/ahmet-altan/makale-aleviler-ve-sunniler.htm)
