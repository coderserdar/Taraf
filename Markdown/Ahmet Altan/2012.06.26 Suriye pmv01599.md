# Suriye

*Ahmet Altan 26.06.2012*

<div class="yazi"><p>Benim artık yazıya başlamam gereken saat geldiğinde durum hâlâ aydınlığa kavuşmamıştı.</p>
<p>Suriye, “<b>Türk uçağı hava sahamıza girdi, alçaktan uçuyordu, uçaksavarla vurduk, hava sahamızın dışında olsa zaten uçaksavar menzili dışında olurdu, vurduğumuz uçağın mermi izi taşıyan kuyruk kısmını da araştırmaları için Türk yetkililere verdik”</b> açıklamasını yaptı.</p>
<p>Türkiye’den henüz buna bir cevap gelmedi ama herhâlde Ankara da bir açıklama yapacak.</p>
<p>Kavga, tuhaf bir tarzda <b>“uçak içeride miydi dışarıda mıydı”</b> tartışmasına doğru kayıyor.</p>
<p>Askerî keşif uçağının <b>“Suriye hava sahasına girdiğini”</b> Türkiye de kabul ediyor, <b>“ama yanlışlıkla girdi, sonra da hava sahasını terk etti ama Suriye uçak uluslararası hava sahasındayken ateş açtı”</b> diyor.</p>
<p>Ben, Türkiye’nin tavrının hangi durumda ne olacağını pek anlayamadım.</p>
<p>Uçak Suriye’nin hava sahasındayken vurulduysa ne yapacağız, uluslararası hava sahasındayken vurulduysa ne yapacağız?</p>
<p>Suriye, tartışmayı kendisini daha avantajlı gördüğü bir yere doğru çekiyor, <b>“hava sahama girdi”</b> deyip bütün tartışmaların bunun üzerinden yürümesini istiyor.</p>
<p>Bu tartışma, <b>“uçağın vurulduğu”</b> gerçeğini geri plana atan bir tartışma.</p>
<p>Türkiye’nin askerî bir keşif uçağı vuruldu, iki pilotu da kayıp.</p>
<p>Temel gerçek bu.</p>
<p>Keşif uçağının Suriye hava sahasına girdiği belli.</p>
<p>Bilerek de girse, yanlışlıkla da girse Türkiye meselenin bu noktasında haksız.</p>
<p>Peki, Suriye’nin hava sahasına giren uçağı vurma <b>“hakkını”</b> bu kadar pervasız kullanması, o uçağı hava sahasının dışına çıkmaya ya da savaş uçaklarıyla kendi toprakları üstünde inişe zorlamadan doğrudan ateş açıp düşürmesi diplomatik ve askerî açılardan ne anlama geliyor?</p>
<p>Suriye’nin Türkiye’ye mesajı ne?</p>
<p>Ve bu mesajın cevabı ne olmalı?</p>
<p>Türkiye, uçağını o bölgeye göndererek bu gergin ortamda fazlasıyla hesapsız bir iş yapmış, <b>“uçağıma dokunamazlar”</b> inancını fazlasıyla abartmış, buna karşılık Suriye, Rusya’nın ve İran’ın desteğiyle <b>“uçağını vururum”</b> demiş.
                                    	<br/><br/>
<a class="lnk2" href="/web/20130525032250/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-suriye.htm), [web.archive.org (arşiv bağlantısı)](http://web.archive.org/web/20130525032250/http://www.taraf.com.tr/ahmet-altan/makale-suriye.htm)
