# Tehlike ve AKP

*Ahmet Altan 20.05.2009*

<div class="taraf_structure_2col_1zq">
<div class="margen_n">



 <p>Neşe Düzel’in Sedat Laçiner’le yaptığı söyleşiyi okumayanlar varsa mutlaka okusun bence. <br/><br/>Türkiye büyük bir “yakıt okyanusunun” tam ortasında. <br/><br/>Buralarda çıkarılan petrolün ve doğalgazın Avrupa’ya ulaşması için iki yol var. <br/><br/>Türkiye ve Rusya. <br/><br/>Rusya bütün gelirini yakıttan kazanıyor ve bu işin tekelini elinde tutmak istiyor. <br/><br/>Amerika ise Rusya’nın bu kadar güçlenmesine karşı. <br/><br/>Türkiye’yi, Rusya’ya alternatif hale getirip, gaz borularını Türkiye’den geçirmek istiyor. <br/><br/>Ama bu boruların geçeceği ülkenin mutlaka istikrarlı bir ülke olması gerekiyor ki borular iyi korunabilsin. <br/><br/>Laçiner’in bu anlattıkları içinde yaşadığımız şartları çok açık ortaya seriyor. <br/><br/>Amerika ve Avrupa’nın birçok ülkesi, bu nedenle Türkiye’nin Avrupa Birliği üyesi olmasını ve demokrasiyle yönetilerek bir istikrara kavuşmasını istiyorlar. <br/><br/>Laçiner’in anlattıklarına bakılırsa Rusya, yakıt borularının Türkiye’den geçmesinden çok haz etmiyor. <br/><br/>Bu tablo, Türkiye’nin “dünya dengelerini” etkileyecek çok önemli bir pozisyona sahip olduğunu ortaya koyuyor. <br/><br/>Hem büyük bir avantaj bu, hem de büyük bir tehlike. <br/><br/>Avantaj, çünkü bu sayede Türkiye zengin olabilir, güvenli olabilir, barışa kavuşabilir ve bunları yaparken de Batı’nın önemli ölçüde desteğini kazanır. <br/><br/>Ama aynı zamanda tehlike, çünkü bu güç oyununda Türkiye’nin geçiş yolu olmasını istemeyenlerin de hedefi olacak. <br/><br/>Laçiner bunları anlattıktan sonra, bir ülke için olabilecek en korkunç şeyi söylüyor. <br/><br/>Diyor ki “Ankara’da tek bir devlet yok, birkaç devlet var ve bunların her biri iç politikada güçlenebilmek için dış güçlerle işbirliği yapıyor.” <br/><br/>Türkiye’nin “istikrarını bozmak isteyen” dış güçlerle işbirliği yapanların kaos yaratmak için çeşitli girişimlerde bulunması kaçınılmaz olacak buna göre. <br/><br/>Bu aşamada, “neden o Ergenekoncu paşanın yanında o kadar Rus var” sorusuyla, Ergenekon sanıklarından çoğunun “bir kriz çıksa, ekonomi çökse” demelerinin, Cumhuriyet Gazetesi’nin bombalanmasının ve Danıştay Baskını’nın ardında yatan “gerçekler” biraraya geliveriyor. <br/><br/>Bu, ürkütücü bir görüntü. <br/><br/>Bu görüntünün iç politikadaki yansımalarına baktığınızda ne görüyorsunuz? <br/><br/>Bir yanda AKP var, diğer yanda Ergenekon’u destekleyen güçler. <br/><br/>Ergenekon özellikle “laiklik endişesi taşıyan” kalabalıklardan destek alıyor. <br/><br/>Sadece görüntüyle yetinirseniz, AKP’ye muhalefet edenlerin temel meselesi “laikliğin elden gitme” tehlikesi. <br/><br/>İşte bu noktada tam “Türk tipi” bir tuhaflıkla karşılaşıyoruz. <br/><br/>“Şeriat getireceğinden” endişe edilen AKP, bu ülkedeki Avrupa Birliği yanlısı tek parti. <br/><br/>Hem şeriatçı hem de Avrupacı. <br/><br/>Bu ikisinin birarada olması imkânsız. <br/><br/>O zaman şu soruyu sormamız gerekiyor. <br/><br/>Ergenekon türü yapılanmalar, bütün o darbeci paşalar, Jandarma istihbaratçıları, JİTEM’ciler, mafyacılar, AKP’ye “şeriat” yanlısı olduğu için mi yoksa Batı yanlısı olduğu için mi karşı çıkıyorlar? <br/><br/>Bana sorarsanız onlar AKP’ye “Avrupa yanlısı” olduğu için karşı çıkıyorlar. <br/><br/>Ama onları destekleyen sokaktaki kalabalıklar “gerçek bir laiklik” endişesi taşıyorlar. <br/><br/>Ergenekon’un tepesindekilerle, onların sokaktaki destekçileri büyük bir ihtimalle aynı fikre ve aynı amaca sahip değiller. <br/><br/>Bu noktada da dönüp AKP’ye bakmak lazım, neden insanlar onun şeriat getireceğinden korkuyorlar? <br/><br/>AKP’nin iktidarının ilk başlarında bu kadar yoğun olmayan korku neden çoğaldı? <br/><br/>Özellikle AKP’li belediyelerin fırsat bulmuşken “şehirlilerin”, daha burjuva zevkleri olanların burnunu sürtmek, onları garip uygulamalarla rahatsız etmek gibi bir huyu var.<br/><br/>Ama bence daha önemlisi, AKP’nin Avrupa yolunda duralaması. <br/><br/>Çünkü AKP’nin “şeriattan” korkan kitlelere, en başta da kadınlara verebileceği en büyük garanti Avrupa standartlarına sahip çıkması. <br/><br/>AKP’nin Avrupa yolundan uzaklaşması, belediyelerinin tutumlarıyla birleşince şehirli kitlelerde bir panik yaratıyor. <br/><br/>Onlar da orduya ve Ergenekon’a sığınmaya çalışıyorlar. <br/><br/>Eğer AKP, darbecilerle ve Ergenekon’la, sokaktaki samimi insanları birbirinden ayıracak bir güven ortamı yaratamazsa başımıza bir bela gelmesi ihtimali çok yüksek. <br/><br/>Bakın, hukukçular yeniden kıpırdanmaya başladılar. <br/><br/>Danıştay’da bir daire başkanı “Danıştay Baskını’nın Ergenekon’la ilişkisi olmadığını” vurgulayan bir konuşma yaptı. <br/><br/>Sincan Mahkemesi, Kürt barışında önderliği üstlenmiş görünen Cumhurbaşkanı’nın “sahtecilikten” yargılanması gerektiğine karar verdi. <br/><br/>Mitingler çoğalıyor. <br/><br/>Bu kalabalıklar “çoğunluğa” sahip değiller ama nüfusun yaklaşık dörtte birini temsil ediyorlar. <br/><br/>Böyle büyük bir kalabalığı ve hukukçuları ardına alan Ergenekon ortalığı karman çorman edebilir. <br/><br/>Kitlesel kıyımlar, büyük katliamlar bile yaşayabiliriz. <br/><br/>Bunu önleyebilecek tek güç gene AKP. <br/><br/>Eğer yeniden Avrupa sürecine hız verir, belediyelerinin “muhafazakârlığı” çok vurgulayıp “şehirliliği” fazla dışlayan tutumlarını gemlerse, sokaktaki kalabalıklar Ergenekon’un ardından çekilir. <br/><br/>Yoksa, benim görebildiğim kadarıyla bela geliyor. <br/><br/>Ve bu sefer fena geliyor.</p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://www.taraf.com.tr:80/makale/5619.htm), [web.archive.org (arşiv bağlantısı)](http://web.archive.org/web/20090905090347/http://www.taraf.com.tr:80/makale/5619.htm)
