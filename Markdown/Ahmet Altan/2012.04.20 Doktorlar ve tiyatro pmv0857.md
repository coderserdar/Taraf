# Doktorlar ve tiyatro

*Ahmet Altan 20.04.2012*

<div class="yazi"><p>Türkiye’nin büyük sorunları hepimizin üstüne kalın bir battaniye gibi öylesine soluksuz bırakarak seriliyor ki bazen etrafımızdaki olayların hepsini görmekte zorlanıyoruz.</p>
<p>Yüzyıllık sorunların zihnimize dolanan zincirlerinin şakırtısı tekil dramların çığlıklarını duymakta gecikmemize yol açıyor.</p>
<p>Geçenlerde genç bir doktoru, bir hasta yakını kalbinden bıçaklayıp öldürdü.</p>
<p>Hastane gibi hayatla ölümün iç içe durduğu yerlerdeki gerilim kimi zaman öfke patlamalarına yol açıyor, o sahipsiz öfkeler de bazen doktorları hedef alıyor.</p>
<p>Doktorlar, insanla tanrı arasında bir yerde dururlar.</p>
<p>Sıradan bir insanın bilmediği bilgilere ve çarelere sahiptirler, ağrıyı dindirebilir, bir insan bedenini kesip içinden <b>“bozuk”</b> parçayı çıkartabilir, yerine yenisini takabilir, iç organların, damarların arasında dolaşabilir, hayatı zehir eden bir acıyı bazen tek bir ilaçla kesebilir, en ümitsiz olduğun anda seni hayata döndürebilirler.</p>
<p>Hayranlık ve saygı uyandırırlar.</p>
<p>Ama başkalarının sahip olmadığı ellerindeki büyük bilgi, çaresizin karşısında çareyi elinde tutma gücü, zavallı bir hastaya çok karmaşık gelen bir sorunu çözebilecek yeteneklerinin olması onlara iyiye de kötüye de kullanabilecekleri olağanüstü güçler bağışlar.</p>
<p>Zaten bunun için o <b>“gücü”</b> iyilik amacıyla kullanacaklarına dair yemin ederler, taa Hipokrat’tan bu yana o gücün kötüye de kullanılabileceğini bilir insanlar.</p>
<p>Aralarından bunları kötüye kullananlar da çıkar ne yazık ki.</p>
<p>İnsanlarda yarattıkları hayranlığın içinde beslenen o garip kıskançlık, hatta korku, böyle doktorlar nedeniyle bazen bütün mesleğe yönelen bir kızgınlığa da dönüşür.</p>
<p>Bu yüzden iki duygusal tepkiyle de karşılaşırlar, hayranlık ve saygı da görürler, isyan ve kızgınlık da.
                                    	<br/><br/>
<a class="lnk2" href="/web/20130525033927/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-doktorlar-ve-tiyatro.htm), [web.archive.org (arşiv bağlantısı)](http://web.archive.org/web/20130525033927/http://www.taraf.com.tr/ahmet-altan/makale-doktorlar-ve-tiyatro.htm)
