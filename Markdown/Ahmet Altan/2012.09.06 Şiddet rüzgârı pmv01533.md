# Şiddet rüzgârı

*Ahmet Altan 06.09.2012*

<div class="yazi"><p>Kürt açılımı başlar başlamaz gerçekleşen Reşadiye baskını, PKK yönetiminin barışta gözü olmadığını ortaya koymuştu. Açılıma en küçük bir şans tanımadılar.</p>
<p>PKK’nın başındaki ben akran yaşlı yöneticilerin barıştan bir kazançları yok, barış onlara bir şey vaat etmiyor, hayatlarının son bölümünü sürgünde önemsiz insanlar olarak değil, ele geçirmeyi hayal ettikleri bir toprak üzerinde <b>“tek parti”</b> hegemonyasının destansı liderleri olarak yaşamak istiyorlar.</p>
<p>Hüseyin Aygün’e <b>“savaş anlamsızlaştı”</b> diyen genç PKK’lı gerilla ile Kandil’deki yaşlı yöneticinin <b>“gelecek tasavvurları”</b> birbirinden çok farklı.</p>
<p>Peki, barış istemeyen, bir toprak parçası elde edene kadar savaşmayı aklına koymuş bir örgüt yöneticisi ne ister, planını gerçekleştirmek için neye ihtiyacı vardır?</p>
<p>Gerginliğe.</p>
<p>Şiddet iklimine.</p>
<p>Bana sorarsanız PKK yöneticilerinin büyük başarısı, olağanüstü kayıplar vermeyi göze alarak kasabalara girmeleri, orduyu karakollara hapsetmeleri değil, ülkede istedikleri şiddet iklimini yaratabilmeleri oldu.</p>
<p>Bunu tek başlarına yapmalarına imkân yoktu.</p>
<p>Ankara’nın yardımı olmadan PKK bütün ülkenin duygusal dünyasını bir umutsuzluğun içine kilitleyemezdi.</p>
<p>Ankara demokrasiden vazgeçmese, demokrasinin yaratacağı ümit, çatışmanın yaratacağı ümitsizliği bastırırdı.</p>
<p>Türkiye’de PKK var çünkü Türkiye’de demokrasi yok, Türkiye’de PKK var çünkü Türkiye’de Türklerle Kürtler arasında eşitlik yok.</p>
<p>Türkiye’de PKK istediği zaman gerginliği arttırıp ümitsizlik yaratabiliyor çünkü Türkiye’yi yönetenler PKK’yı yönetenlerle aynı dili kullanma tuzağına büyük bir körlükle düşebiliyorlar.</p>
<p>Ankara’daki yöneticiler, çaresizlikten mi, bunalmışlıktan mı, hayal kırıklığından mı, siyasi hesaplardan mı, artık her nedense demokrasi yolunda yürümekten vazgeçip savaşın ve şiddetin yoluna saptılar.
                                    	<br/><br/>
<a class="lnk2" href="/web/20130525041640/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-siddet-ruzgari.htm), [web.archive.org (arşiv bağlantısı)](http://web.archive.org/web/20130525041640/http://www.taraf.com.tr/ahmet-altan/makale-siddet-ruzgari.htm)
