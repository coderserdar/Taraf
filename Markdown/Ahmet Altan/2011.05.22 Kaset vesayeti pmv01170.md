# Kaset vesayeti

*Ahmet Altan 22.05.2011*

<div class="yazi"><p>Herhalde 2011 seçimleri tarihimizin en aşağılık komplolarının yer aldığı seçim olarak geçecek tarihe.</p>
<p>Önce Deniz Baykal bir kasetle CHP’nin liderliğinden devrildi.</p>
<p>Ardından MHP’nin yöneticilerine ait kasetler döküldü ortaya.</p>
<p>MHP’nin tepe yönetimi seçime üç hafta kala biçildi.</p>
<p>Onun da ötesinde, muhafazakarların nezdinde MHP’nin prestijine büyük bir darbe vuruldu.</p>
<p>Bütün bunlar belli ki büyük bir planın parçaları olarak gerçekleşiyor.</p>
<p>Bu kasetleri çekenlerin öyle sıradan <strong>“amatörler”</strong> olmadığı açıkça ortada.</p>
<p>Düşünsenize, MHP yöneticilerini tek tek izliyorlar, hepsinin ilişkilerini saptıyorlar, evlere giriyorlar, salonlara, odalara kameralar yerleştiriyorlar.</p>
<p>Bunlar, öyle sıradan insanların becerebileceği işler değil.</p>
<p>Ancak özel yetiştirilmiş örgütlü profesyoneller yapabilir bunları.</p>
<p>CHP’nin liderini, MHP’nin bütün yöneticilerini ve şu anda bilmediğimiz birçok insanı izleyip, evlerine, salonlarına, odalarına kameralar yerleştirip kayıtlar yapabilecek çapta büyük bir örgütün bu ülkenin hiçbir istihbarat birimi tarafından <strong>“saptanamaması”,</strong> izlerinin bulunamaması, bu devlete olan ya da olmayan güveni daha da zedeleyecektir.</p>
<p>Bir devlet, ülkenin siyasetine böyle <strong>“bel altından”</strong> vuracak, ülke siyasetini kasetlerle <strong>“biçimlendirecek”</strong> bir gücün varlığına izin vermez.</p>
<p>MHP’nin bundan sonra yaşayacağı siyasi sonuçlara<strong> “halk”</strong> karar vermeyecek.</p>
<p>MHP’nin geleceğini <strong>“bir gizli örgüt”</strong> belirleyecek.
                                    	<br/><br/>
<a class="lnk2" href="/web/20111117141422/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111117141422/http://taraf.com.tr/ahmet-altan/makale-kaset-vesayeti.htm)
