# Bir başka Kayseri...

*Ahmet Altan 26.04.2008*

<div class="taraf_structure_2col_1zq">
<div class="margen_n">



 <p>Geçen hafta Kayseri ile ilgili bir yazı yazmıştım. <br/>
Adının açıklanmasını istemeyen bir okuyucumuz biraz daha eski zamanlarda kalan bir başka Kayseri anlatmış mektubunda.<br/>
Mektubu yer sorunundan dolayı birazcık kısaltarak yayınlıyorum.<br/>
“1956 Kayseri doğumlu, ilk, orta, liseyi Kayseri’de okumuş, İ.Ü. İşletme Fakültesi mezunu, İstanbul’da ikamet eden ancak hem tüm ailemin Kayseri’de yaşaması hem de Kayseri de iş ilişkilerimin olması sonucu Kayseri’den hiç kopmamış, birey olabildiğini düşünen bir Kayseriliyim.<br/>
?ehrim adına yazınız için teşekkür ederim ancak dilerdim ki yıllardır okuduğum Ahmet Altan biraz derin bir araştırma sonucu bu yazıyı kaleme alsaydı. <br/>
1)1974’lerin 160.000 nüfuslu Kayseri’sinde içkili lokantalar vardı (Yıldız, Turan Oteli, Turist Lokantası vs.), bunun yanı sıra halka açık ?eker Fabrikası, Sümer Bez Fabrikası, ?ehir Kulübü, Ticaret ve Sanayi Odası lokantası, Demiryolları Lokali gibi kar beyazı örtülü, papyon kravatlı şef ve garsonların servis verdiği sosyal tesisler dışında, kültürün bir parçası olan meyhaneler de vardı (Siremeleliler kültürü), bar ve pavyonlar da vardı.<br/>
Yılbaşı, Cumhuriyet, 23 Nisan, 19 Mayıs, 14 Mart Tıp gibi balolar da yapılırdı, her hafta konser de vardı. Taş Sineması’nda, kapalı spor salonunda bizler Cem Karaca’ları, Barış Manço’ları, Dadaşlar’ı, Ajda’ları, Beyaz Kelebekler’i buralarda tanımıştık.<br/>
Devlet Tiyatrosu’nda bütün önemli oyunlar turnede gelirdi, onun dışındaki zamanlarda okullar oyun koyarlardı. <br/>
2) Meydan’daki Vilayet binası, 1940’ların taş eski binası yıkılarak yerine yapılan kötü bir benzetmedir.<br/>
3) Cumhuriyet Meydanı hep büyüktü, oraya sonradan ilave edilenler Hilton Hotel binası, eskiden mescit olan caminin öne çekilerek Burunguzlu Cami adında büyütülmesi, Atatürk heykelinin sonradan değiştirilerek büyütülmesi ve ortaya çekilmesi ile meydan yakınlarındaki PTT, Tekel, İl Halk Kütüphanesi, Alemdar Sineması ve Sait Feyzioğlu binaları yıkılarak ek alan yaratılmasından oluşmuştur.<br/>
Atatürk heykelinin mahalle baskısı olduğunu düşünmek, Kayseri’de belediyelerin hangi partiler tarafından oluşturulduğunu ve bu heykelin kimin zamanında büyütülerek yerinin değiştirildiğini bilmemekten kaynaklanmaktadır.<br/>
4) ?imdi yerinde koca 10-15 katlı binalar olan eski Kayseri taş evleri, konakları vardı, Ermeni Mahallesi vardı, onların paskalyada renkli yumurtaları vardı, onlara ne oldu diye de sormak gerekli.<br/>
5) Talas’ta Amerikan Koleji vardı, onun halka sağlık hizmeti veren kliniği vardı. <br/>
6) Pastırmayı pastırma yapan, sucuğu çiğ yedirten, birlikte sevgi ile çalışan, Karpuzatan bölgesinin Türk ve Ermeni ustaları vardı. (?imdi evde yapılan dışında tamamı ticari)<br/>
7) Öğlen yemekleri için esnaf lokantaları ve öğlen fırında pişirilen güveçler, kıymalı, sucuklu pide fırınları vardı. <br/>
8) Bugünün Kayserili sanayicilerinin yetişmesinde, zengin olmasında, Cumhuriyet’in açtığı Ana Tamir Tank Fabrikası, ?eker Fabrikası, Sümer Bez Fabrikası, Hava İkmal Uçak Tamir Bakım Fabrikası nasıl unutulur. Bu fabrikalarda yetişen bu kadar insan olmasa beyaz eşya mı olurdu, çelik boru mu olurdu, Atlas, Saray, Atlantik halı fabrikaları mı olurdu... Daha çok sayılabilir.<br/>
Özetle, Kayseri sonradan dindar ve demokrat olmamıştır, hep böyleydi.<br/>
Kayseri eğitime hep önem vermiştir.<br/>
Kayseri’de dinler birlikte yaşardı.<br/>
Mahalle baskısına gelince; şöyle bir geri dönüp bakmak gerekmez mi acaba, neden Talas Amerikan ve Talas Poliklinik kapatılmıştır, madem o kadar zararlı idi neden Tarsus, İzmir, Üsküdar Amerikan’lar hâlâ açıktır.<br/>
Neden Kayseri Ermenileri, 1970’lerden itibaren Kayseri’yi tamamen terk etmiştir?<br/>
Neden Kurtuluş Savaşı simgesi, devlet büyükleri yetiştiren Kayseri Lisesi’nin tahtına İmam Hatip kurulmuştur?<br/>
Neden Kayseri TED Koleji’nin tüm İngiliz hocaları 1974’ten sonra gönderilmiştir?<br/>
Neden Kayseri’nin eski mahalleleri yok edilmiştir?<br/>
Neden Töb-Der’in Kayseri toplantısında Alemdar Sineması, yeşil bayrak taşıyan ve Kayseri’de daha önce hiç görmediğimiz insanlar tarafından yakılmaya çalışılmış, Tok Kitapevi yakılmış, sahipleri Kayseri’yi terk etmiştir?<br/>
Neden akşam oturmaları artık kadın erkek ayrı salonlarda yapılmaktadır? Neden, düğünler harem-selamlık olmaktadır?<br/>
Neden, cemaatlere dâhil olmayan insanlara öteki gözüyle bakılmaktadır?<br/>
Neden babamın eczanesindeki okuma masasında Cumhuriyet gazetesi duruyor diye camları kırılmıştır, hâlbuki yanında Milliyet ve Son Havadis gazeteleri de vardı. (Yıl 1975).<br/>
En son, neden Erciyes yolu üzerindeki Elit Lokantası içki servisini kaldırmıştır. (Birkaç ay önce). <br/>
Sayın Altan, tüm bunlar planlı bir dönüşüm ve yakın tarihimizin izlerinin yok edilmeye çalışılması mıdır yoksa Atatürk heykelinden kaynaklanan mahalle baskısı mıdır?”<br/>
<br/>
24.04.2008</p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://www.taraf.com.tr:80/makale/492.htm), [web.archive.org (arşiv bağlantısı)](http://web.archive.org/web/20090915205022/http://www.taraf.com.tr:80/makale/492.htm)
