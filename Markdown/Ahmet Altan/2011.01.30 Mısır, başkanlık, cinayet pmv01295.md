# Mısır, başkanlık, cinayet

*Ahmet Altan 30.01.2011*

<div class="yazi"><p>Tunus’tan sonra Mısır’ın da halk ayaklanmalarıyla karışması, Mübarek’in de yakında kaçmak zorunda kalmasının kuvvetli bir ihtimal olması, dünyanın en büyük <b>“fay kırığında”</b> kaçınılmaz hareketlenmenin başladığını gösteriyor.</p>
<p>Bu <b>“fay”</b> hareketleri birbirini tetikleyerek herhalde büyük bir depreme dönüşecek.</p>
<p>Yirmi birinci yüzyılda, on dokuzuncu yüzyılın düzenini sürdürmeye çalışan rejimler sanırım tarihe karışacak.</p>
<p>Günümüzde bilgisayarların <b>“aklına ve matematik disiplinine”</b> uygun olmayan toplumsal sistemlerin yaşama şansı bulunmuyor bence, toplumlar, insanoğlunun yarattığı aletlerin düzeyine yükselmek zorunda.</p>
<p>Eğer bu mantık doğruysa, bu deprem Kuzey Afrika’dan gelip, Arap Yarımadası’nı yukarıya doğru kat ederek İran’a kadar ulaşacak demektir.</p>
<p>Bu bölge büyük bir altüst oluştan geçecek gibi.</p>
<p>Sovyet bloku yıkıldığında, eski komünist ülkeler yeni çağa ayak uydurmakta çok zorlanmadı, çoğu şimdiden Avrupa Birliği’nin üyesi, çünkü onların sağlam bir altyapısı, iyi yetişmiş kadroları, güçlü bir felsefi birikimleri vardı.</p>
<p>Arap diktatörlerinin ülkelerinde bunlar yok.</p>
<p>O yüzden yıkılan rejimlerin yerine demokratik, çağdaş, özgürlükçü rejimler kurulması daha uzun zaman alabilir, bu da, karmaşanın daha uzun sürebileceği anlamına gelir.</p>
<p>Bu, Türkiye’nin fırtınalı bir denizde yol alacağını da gösteriyor.</p>
<p>Türkiye, Ortadoğu çöplüğündeki diğer ülkelere benzemiyor.</p>
<p>Büyük bir imparatorluğun mirasçısı olması, çağdaşlaşma hamlelerinin yaklaşık iki yüz yıllık bir geçmişi bulunması, Osmanlı’nın, yaşadığı yenilgilerden sonra kendisini yenenlerin teknolojisine ilgi göstermesi, Batı’yla ilişkilerinin çok yoğun olması, İkinci Dünya Savaşı’ndan sonra demokrasi taklidi bir sisteme geçmek zorunda kalması, Özal’ın Türkiye’yi üretim ve ticaretle dünyaya açması, AKP’nin Avrupa Birliği’ne uyum çerçevesinde büyük hukuksal adımlar atması, Anadolu insanının üretim potansiyelinin süratle büyümesi, dünyayla sağlam bağlar kurması, bizi, diğer Ortadoğu ülkelerinden ayırıyor.
                                    	<br/><br/>
<a class="lnk2" href="/web/20130525042846/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-misir-baskanlik-cinayet.htm), [web.archive.org (arşiv bağlantısı)](http://web.archive.org/web/20130525042846/http://www.taraf.com.tr/ahmet-altan/makale-misir-baskanlik-cinayet.htm)
