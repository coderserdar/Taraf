# Cumhuriyet

*Ahmet Altan 29.10.2011*

<div class="yazi"><p>Cumhuriyet’in kuruluşunun üzerinden seksen sekiz yıl geçmiş.</p>
<p>Bu seksen sekiz senede <b>“Cumhuriyet”</b> kendi demokrasisini yaratmayı becerememiş.</p>
<p>Almanya <b>“NAZİ”</b> travmasını aşıp, <b>“insan onurunu”</b> anayasasının birinci maddesi yapacak bir düzeye ulaşmış ama Türkiye hâlâ o aşamaya gelemiyor.</p>
<p>Bunun bir nedeni olması gerekir.</p>
<p>Birçok neden söylenebilir herhalde ama bana sorarsanız en büyük fark <b>“cesaret”</b> eksikliğidir.</p>
<p>Bu ülkenin insanları korkak.</p>
<p>Türk’ü de korkak, Kürt’ü de korkak.</p>
<p>Garip olan <b>“ölümden”</b> değil de gerçeklerden korkmaları.</p>
<p>Dağlara çıkabiliyorlar, savaşabiliyorlar, geceyarıları karakol mevzilerinde saldırı bekleyebiliyorlar, en çürük binaların içine girip oturabiliyorlar, trafikte deli gibi araba kullanabiliyorlar, tüpgaz kaçağını kibritle kontrol edebiliyorlar ama gerçekleri görünce ödleri patlıyor.</p>
<p><b><br/>“Düşman”</b> silahlılara karşı çıkabiliyorlar ama kendi <b>“silahlı iktidarları”</b> karşısında dilsizler.</p>
<p><b><br/>“Kendi”</b> gerçekleri onları dilsizleştiriyor.</p>
<p>Geçmiş yıllarda <b>“solcularda”</b> gördüğümüz hastalığın aynısını şimdi Kürtlerde görüyoruz.</p>
<p>O zamanlar, solcular asla <b>“kendilerini”</b> eleştiremezlerdi, <b>“mücadele”</b> sırasında <b>“eleştiri”</b> liderler tarafından ihanet kabul edilirdi.</p>
<p>Bu özeleştiri noksanlığı içinde eriyip gitti sol hareketler.</p>
<p>Halkla, kitlelerle ilişki kurabilecekleri gerçekçi bir damarı bulup ortaya çıkaramadılar.
                                    	<br/><br/>
<a class="lnk2" href="/web/20111214091519/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-cumhuriyet-2.htm), [web.archive.org (arşiv bağlantısı)](http://web.archive.org/web/20111214091519/http://www.taraf.com.tr:80/ahmet-altan/makale-cumhuriyet-2.htm)
