# Büyümek ve sorun

*Ahmet Altan 14.12.2011*

<div class="yazi"><p>Osmanlı’dan kalma gizli bir kibrimiz vardır bizim.</p>
<p>Kanuni’nin <b>“Fransa Kralı Francesco”</b>ya yazdığı mektuptaki o yukardan bakış, o <b>“ben”</b> deyişindeki şaşaalı özgüven, tatmin edilmeyi bekleyen gizli özlemlerimizin en derininde yaşar durur.</p>
<p>Onu tatmin edemediğimiz zamanlarda hep biraz <b>“yaralı”</b> kalırız.</p>
<p>Son zamanlarda Avrupalı ülkeler ekonomik krizlerle cebelleşirken bizim muhteşem bir başarıyla dünyanın en hızlı büyüyen ülkelerinden biri, bazen de en hızlı büyüyeni olmamız doğrusu ya o özlemimizi nihayet tatmin etti.</p>
<p>O eski kibre kavuştuk ve Avrupa’dan <b>“zavallı sefiller”</b> diye bahsederek, <b>“hasta adam”</b> aşağılamalarının rövanşını almanın hazzına vardık.</p>
<p>Şu anda özellikle bizim toplumun aynasına yansıyan görüntü, <b>“şahlanan Türkiye, parçalanan Avrupa”</b> görüntüsü.</p>
<p>Galiba bu kadarı da bize yetiyor.</p>
<p>Faust’un şeytanla yaptığı anlaşmanın benzerini kaderle yapıp <b>“zamanı durdurmak”</b> istediğimiz âna geldik gibi.</p>
<p>Ama zaman durmuyor.</p>
<p><b><br/>“Şahlanan Türkiye, parçalanan Avrupa”</b> görüntüsünün arkasında yeni bir yapı oluşuyor.</p>
<p>Geçen gün bizim ekonomi sayfalarında Murat’la Gökhan, <b>“parçalanan”</b> Avrupa’nın yaşadığı krizden nasıl kendini bir <b>“üst düzeye”</b> zıplatacak bir çözüm ürettiğini çok güzel ve ayrıntılı biçimde anlattılar.</p>
<p>Avrupa Birliği, <b>“para birliği”</b>nden, son yaptıkları zirveyle <b>“mali birliğe”</b> geçme kararı aldı.</p>
<p>Daha sıkı ve daha sağlam biçimde bütünleşecekler.</p>
<p>Üyelerinin <b>“mali politikalarının”</b> da ortaklaşa belirleneceği yeni bir düzene geçiyorlar.
                                    	<br/><br/>
<a class="lnk2" href="/web/20120418075627/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20120418075627/http://taraf.com.tr:80/ahmet-altan/makale-buyumek-ve-sorun.htm)
