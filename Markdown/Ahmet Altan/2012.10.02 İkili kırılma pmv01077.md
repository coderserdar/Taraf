# İkili kırılma

*Ahmet Altan 02.10.2012*

<div class="yazi">Bir kere şunu söylemeliyim, bir siyasi parti kongresinde eski Genelkurmay gibi <strong>“akreditasyon”</strong> sistemi uyguluyorsa ve altı gazetenin kongreye girmesini yasaklıyorsa, demokrasiden vazgeçmiş demektir.<br/><br/>Siyasi parti ile askerî vesayet arasında <strong>“uygulama”</strong> farkı bulunmuyorsa, oradan özgürlük ve huzur çıkmaz.<br/><br/>Böyle bir acayiplik yapmak için o siyasi partinin ya inanılmaz bir güvensizlik bunalımı yaşıyor olması ya da hastalıklı bir <strong>“iktidar sarhoşluğuyla”</strong> medyayı cezalandırabileceğine inanması gerekir.<br/><br/>Ki ikisi de hayırlı bir netice yaratmaz.<br/><br/>Korkarım AKP bu birbirinin zıddı duyguyu birarada yaşıyor, hem müthiş bir kırılganlıkları, hem de kendilerini her şeyin mutlak sahibi sanma halüsinasyonları var.<br/><br/>Kongrenin tek tuhaflığı bu akreditasyon değildi.<br/><br/>AKP’nin artık sadece Erdoğan’ın <strong>“başkanlığını”</strong> sağlamayı amaçlayan bir aygıta dönüştüğünü gördük.<br/><br/>İzlediğimiz tek kişilik bir gösteriydi.<br/><br/>Parti yoktu, lider vardı.<br/><br/>Yabancı konukların kimlikleri ise AKP’nin seçtiği yolu ve yeni müttefiklerini ortaya koyuyordu.<br/><br/><strong>“Daha fazla demokrasi”</strong> diyen Batı’ya Kemalistlerin duyduğu nefretin benzerine şimdi AKP’de rastlıyoruz.<br/><br/><strong>“Demokrasiyi ve bireyi”</strong> merkeze alan bir demokrasi anlayışı artık onları tedirgin ediyor.<br/><br/>AKP’nin bu yeni <strong>“kimliğiyle”</strong> temsil ettiği kitlenin de değiştiğini görüyoruz aslında.<br/><br/>Başbakan Erdoğan ile Cumhurbaşkanı Gül’ün art arda yaptıkları iki konuşmaya baktığınızda, bu iki siyasetçinin iki farklı kitlenin temsilciliğini üstlendiğini, muhafazakâr kesimin çok ciddi bir kırılma noktasından geçtiğini görüyorsunuz.<br/><br/>Erdoğan, kasabaların ve şehir varoşlarının, kendilerine benzemeyenlerin yaşam biçimlerine duydukları <strong>“öfke ve intikam isteği”</strong> üzerinden siyaset yapıyor.
                                    	<br/><br/>
<a class="lnk2" href="/web/20130525035839/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</div>

Kaynak: [taraf.com.tr](http://www.taraf.com.tr/ahmet-altan/makale-ikili-kirilma.htm), [web.archive.org (arşiv bağlantısı)](http://web.archive.org/web/20130525035839/http://www.taraf.com.tr/ahmet-altan/makale-ikili-kirilma.htm)
