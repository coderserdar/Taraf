# Bünye

*Ahmet Altan 21.02.2012*

<div class="yazi"><p>Ortalık karmakarışık.</p>
<p>O kadar çok olay, o kadar çok iddia, o kadar çok yorum var ki izleyenlerin de aklı karmakarışık oluyor.</p>
<p>Çöl fırtınasına tutulmuş bedevi gibi gözümüze kulağımıza kum doluyor.</p>
<p>Böyle zamanlarda insanın yanını yönünü şaşırmaması, rotasını sağlam tutması, doğru yoldan gitmesi için pusulası bence basit ve doğru sorularla gerçeği aramasıdır.</p>
<p>Şimdi ortada Cemaat, ya da Ekrem Dumanlı’nın tedavüle soktuğu yeni tanımlamasıyla, Camia ile hükümet arasında sıkı bir kavga olduğu görülüyor.</p>
<p>Kavganın nedeni konusunda da çeşitli iddialar ileri sürülüyor.</p>
<p>Türkiye gibi garipliklerle dolu bir ülkenin tarihinde bile eşi olmayan tuhaflıklar yaşıyoruz.</p>
<p>Uludere katliamından bu yana eşi menendi görülmemiş acayipliklerle karşılaşıyoruz.</p>
<p>Benim için önemli soru şu:</p>
<p>Bu yaşananlar, bir kavganın sonucu ortaya çıkan <b>“geçici”</b> bir olaylar dizisi mi? </p>
<p>Yoksa bu, hastalanmış bir bünyenin, <b>“camia-hükümet”</b> ya da <b>“polis-MİT”</b> gibi isimler takılan çekişmelerle açığa vuran hastalık semptomları mı?</p>
<p>Yaşadıklarımızın, <b>“geçici”</b> olaylar olduğuna inanıyorsanız, bu geçici olayların içine dalar, bu geçici sorunun çözümünü de o sorunun içinde ararsınız.</p>
<p>Ama bugün yaşananlar, aslında başka ve daha derin bir bozulmanın işaretiyse, sorunun çözümünü bu kavganın içinde bulamazsınız.</p>
<p>Kavga bir şekilde biter ama sorunlar devam eder.</p>
<p>Ben, sorunun bünyede olduğunu düşünüyorum.</p>
<p>Bu kavgalardan dolayı bir bozulma yaşamıyoruz, bir bozulmadan dolayı bu kavgaları yaşıyoruz.</p>
<p>Başbakan Erdoğan’ın 12 Eylül referandumundan sonra o yaptığı o muhteşem konuşmayı hatırlıyor musunuz?</p>
<p>Fethullah Gülen’den sosyalistlere kadar çok geniş bir yelpazeye isim isim teşekkür etmişti.
                                    	<br/><br/>
<a class="lnk2" href="/web/20130525035246/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-bunye.htm), [web.archive.org (arşiv bağlantısı)](http://web.archive.org/web/20130525035246/http://www.taraf.com.tr/ahmet-altan/makale-bunye.htm)
