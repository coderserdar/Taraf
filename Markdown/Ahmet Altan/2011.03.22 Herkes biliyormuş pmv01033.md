# Herkes biliyormuş

*Ahmet Altan 22.03.2011*

<div class="yazi"><p>Wikileaks belgelerini okurken beni en çok şaşırtan gerçeklerden biri, daha sonra Özden Örnek’in günlüklerini Nokta Dergisi’nin yayımlamasıyla kalabalıkların öğrendiği olayları aslında Ankara’da birçok insanın bildiğini görmem oldu.</p>
<p>Amerikalı diplomatlarla kokteyllerde, yemeklerde, davetlerde karşılaşıp ayaküstü konuşan siyasetçiler, akademisyenler, diplomatlar, askerler, gazeteciler, o sıralarda generallerin nasıl Genelkurmay Başkanı’na karşı tavır aldıklarını, “derin devletin” AKP’yi denetim altında tutmak için neler yaptığını, ordu içindeki gruplaşmaları en ince ayrıntılarına kadar biliyorlar.</p>
<p>Böylesine açıkta dolaşan bilgiler elbette gazetelere de geliyor. </p>
<p>Ama gazeteler o bilgileri halka aktarmıyorlar.</p>
<p>Tam aksine, bir “baraj” gibi o bilgileri tutup biriktirerek halktan saklıyorlar.</p>
<p>Hiçbir gazetede, bir başka gazetenin o “bilgileri” haberleştirerek kendisini “atlatacağına” dair bir endişe yok, hepsi bu bilgilerin “hiçbir gazete tarafından” kullanılmayacağına emin.</p>
<p>Niye hep beraber halktan gerçekleri saklıyorlar?</p>
<p>Bunun birçok nedeni var.</p>
<p>İlk akla gelen, korkaklıkları.</p>
<p>Generallerden korkmak neredeyse Türklerin “milli” duygusu.</p>
<p>Bu korku, topluma da “generalleri yücelten” başlıklarla yayılıyor, “koskoca” generaller, gazete manşetlere bakılırsa hiçbir zaman konuşmuyor, her zaman “kükrüyorlar”, siyasetçileri azarlıyorlar, ülkenin nasıl yönetilmesi gerektiğine dair kesin emirler veriyorlar.</p>
<p>Korku kadar önemli ikinci neden, aynen generaller gibi “halk iradesini” küçümsemeleri.
                                    	<br/><br/>
<a class="lnk2" href="/web/20111123173457/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123173457/http://taraf.com.tr/ahmet-altan/makale-herkes-biliyormus.htm)
