# Kürtler

*Ahmet Altan 07.06.2012*

<div class="yazi"><p>Aslında ümitli bir olay.</p>
<p>Ana muhalefet lideri Kürt meselesiyle ilgili çözümler öneriyor, Başbakan randevu verip bu önerileri görüşüyor.</p>
<p>En azından işin ciddiyetinin farkındalar.</p>
<p>CHP’nin meseleyi <b>“MHP’nin katkısına bağlaması”</b> çözüm ihtimalini pek güçlendirmiyor ama Başbakan’ın ve AKP’nin <b>“MHP’siz de olur”</b> demesi olumlu bir gelişme.</p>
<p>Neticede Ankara’da hâlâ <b>“nabız atığını”</b> görmek bu şehrin öldüğünü düşünenlere bir nebze ümit veriyor.</p>
<p>Ama Kürt meselesinin bütün bu <b>“iyi niyetli”</b> görüşmelerle çözülmeyeceğini de biliyoruz artık.</p>
<p>Kürt meselesinin otuz yıllık savaştan sonra tek bir çözümü var.</p>
<p>Eşitlik.</p>
<p>Kürtlerin, vatandaşı oldukları ülkenin Türk vatandaşlarıyla her alanda eşit haklara sahip olması.</p>
<p>Bundan daha azına razı olmazlar.</p>
<p>Neden <b>“ikinci sınıf”</b> vatandaş olmayı kabul etsinler?</p>
<p>Aynı ülkenin vatandaşlarıysak eşit haklara sahip olacağız.</p>
<p>Kürt vatandaşlarla <b>“Türk”</b> devletinin olayları algılama hızı aynı değil.</p>
<p>Acıyı çeken Kürtler daha hızlı algılayıp daha hızlı yürüyorlar, devlet daha yavaş ilerliyor ve devlet bir noktaya geldiğinde Kürtler daha ileride bir noktaya ulaşmış oluyor.</p>
<p>1980’de Kürtlerin dillerini konuşması bile yasaktı.</p>
<p>Kürtler dillerini konuşmak istiyorlardı.</p>
<p>Devlet, bu saçma yasağı kaldırdığında artık bununla yetinmeyecek Kürt vatandaşlarıyla karşılaştı.</p>
<p>Kürtlerin hakları hep gecikerek verildi.</p>
<p>Ve, sorun hiçbir zaman çözümlenmedi.</p>
<p>Uludere’deki büyük kırılmadan sonra bence çözüm daha da zor.</p>
<p>Kürtler, sadece devletin değil Türk siyasetçilerin ve Türk vatandaşların da kendi dertlerine, acılarına aldırmadığını düşünüyorlar artık.<br/><br/><b>“Birlikte yaşamayı”</b> sorguluyorlar.</p>
<p>Sonunda devlet <b>“eşitliği”</b> de kabul edecektir ama sanırım bunu süratle yapmazsa, <b>“eşitlik”</b> de meseleyi çözmeyecek ve <b>“bağımsızlık”</b> talebi kökleşmiş olacak.
                                    	<br/><br/>
<a class="lnk2" href="/web/20130525042441/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-kurtler-4.htm), [web.archive.org (arşiv bağlantısı)](http://web.archive.org/web/20130525042441/http://www.taraf.com.tr/ahmet-altan/makale-kurtler-4.htm)
