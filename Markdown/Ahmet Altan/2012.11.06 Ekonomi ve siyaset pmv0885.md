# Ekonomi ve siyaset

*Ahmet Altan 06.11.2012*

<div class="yazi"><p>Eğer bu hükümet siyaseti de ekonomiyi yönettiği gibi yönetebilseydi şimdi dünyanın en mutlu ülkelerinden birinde çubuğumuzu tüttürüyor olacaktık, Başbakan Erdoğan da tarihimizin en başarılı siyasetçisi olarak Çankaya yolunda ferahfeza yürüyecekti.</p>
<p>Kürtler eşit vatandaşlar olarak Türklerle aynı hakları kullanabilecekler, çocuklarını anadillerinde eğitebileceklerdi.</p>
<p> <br/>Avrupa Birliği’nin yerel yönetim standartlarında yeni bir idari yapılanma kuracaktık.</p>
<p>Anayasamızı değiştirecektik.</p>
<p>Yasalarımızı değiştirecektik.</p>
<p>Yargıyı bağımsız ve tarafsız bir hâle getirecektik.</p>
<p>Kimse hükümeti eleştirdi diye işinden atılmayacaktı.</p>
<p>Üniversiteler özerk olacaktı.</p>
<p>Başörtülü kadınlar da <b>“eşit vatandaş”</b> statüsüne girecekti.</p>
<p>Alevilerin ibadetine devlet saygı gösterecekti.</p>
<p>Özel hayatlara karışılmayacaktı.</p>
<p>Yeryüzü cenneti olacaktık.</p>
<p>Ama cennete giremedik, <b>“arafta”</b> kaldık.</p>
<p>Düşünün dünya ekonomik krizle boğuşurken Türkiye’nin <b>“notu”</b> arttırıldı, hem de 18 yıldan bu yana ilk kez.</p>
<p>AKP iktidarının ekonomik başarısı bir defa daha dünya tarafından kabul edilip taçlandırıldı.</p>
<p>Avrupa’nın şu anda başaramadığını başarıp, Avrupa’nın başardıklarında sınıfta çaktık.</p>
<p>Niye siyasetle ekonomi arasında böyle derin bir uçurum var?</p>
<p>Neden dünya krizle kavrulurken ekonomisini dik tutan bir ülke, siyasette böyle çuvalladı, kandan ve acıdan kurtulamadı?</p>
<p>Bir iktidar, küresel bir krizin ortasında ekonomi mucizesi yaratacak kadar akıllı, çok daha kolay olan siyasi reformları yapamayacak kadar akılsız olabilir mi?</p>
<p>Sanmıyorum.</p>
<p>AKP iktidarı isteseydi, ekonomideki mucizeyi siyasette de gösterebilirdi, zaten ilk dönemlerinde o işi de becerebilecek olduklarını göstermişlerdi.
                                    	<br/><br/>
<a class="lnk2" href="/web/20130525031414/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-ekonomi-ve-siyaset-3.htm), [web.archive.org (arşiv bağlantısı)](http://web.archive.org/web/20130525031414/http://www.taraf.com.tr/ahmet-altan/makale-ekonomi-ve-siyaset-3.htm)
