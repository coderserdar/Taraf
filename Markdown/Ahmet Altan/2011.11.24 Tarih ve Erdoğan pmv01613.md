# Tarih ve Erdoğan

*Ahmet Altan 24.11.2011*

<div class="yazi"><p>Dün tarihin kırılma noktalarından birinden geçtik.</p>
<p>Bu ülkenin başbakanı, tarihimizin en kanlı günahlarından birini belgelerle ortaya koyduktan sonra Dersim katliamı için devlet adına <b>“özür”</b> diledi.</p>
<p>Dersim’de <b>“isyan”</b> olmadığını, katliam için <b>“isyanın”</b> bahane olarak kullanıldığını söyledi.</p>
<p>Öldürülen insanların sayısını açıkladı.</p>
<p>Nasıl öldürüldüklerini anlattı.</p>
<p>Yetmiş yıllık kanlı bir örtüyü tarihin üzerinden çekip aldı, halka çıplak gerçeği gösterdi.</p>
<p>Dersim gerçeğinin böylesine ortaya çıkması, bir başbakanın büyük bir dürüstlük ve cesaretle <b>“tarihin saklanan yüzüyle”</b> hesaplaşması, bu toplumun önünde yeni yollar açacaktır.</p>
<p>Bu ülkede, uydurulan bir tarihle, günümüz ve geleceğimiz yönlendirilmek istendi hep.</p>
<p>Yıllarca bunda başarılı da oldular.</p>
<p>Başbakan Erdoğan’ın dünkü açıklaması <b>“resmî tarihi”</b> parçalarken, gerçekçi bir <b>“tarih”</b> anlayışının da canlanması için bütün topluma büyük bir fırsat yarattı.</p>
<p>Dersim üzerinden yürüyerek Cumhuriyet’le ilgili birçok gerçeğe ulaşabilecek toplum.</p>
<p>Bir diktatörlüğün bütün utanç verici suçlarını görebileceğiz.</p>
<p>Bunları görmemiz önemli.</p>
<p>Çünkü bu suçları gördüğümüz vakit, bu suçları tekrarlamayacak, kana, kire, günaha bulaşmayacak yeni bir cumhuriyeti nasıl kurmamız gerektiğini de anlayacağız.</p>
<p>Atatürk’ü gerçek kimliğiyle ve bir diktatör olarak yaptıklarıyla değerlendirebileceğiz.</p>
<p>Atatürk’ü överek aslında bir <b>“diktatörlük”</b> rejimini öven ve bu rejimin sürmesi için Atatürk’ün adının arkasına saklananların önündeki o sahte perde kaldırılacak.
                                    	<br/><br/>
<a class="lnk2" href="/web/20120424125038/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20120424125038/http://taraf.com.tr:80/ahmet-altan/makale-tarih-ve-erdogan.htm)
