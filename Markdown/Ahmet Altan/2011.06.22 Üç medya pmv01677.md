# Üç medya 

*Ahmet Altan 22.06.2011*

<div class="yazi"><p><b>“Bir toplumda en önemli şey nedir,”</b> derseniz, <b>“insan malzemesi”</b> derim.</p>
<p>Bir toplumda en zor değişen şey nedir derseniz, cevabım gene aynı olur.</p>
<p><b><br/>“İnsan malzemesi.”</b></p>
<p>Bir toplumun omurgasını, o toplumun insanlarının içinde yetiştiği kültür, gelenekler, o insanların sahip olduğu değerler, alışkanlıklar, <b>“ayıp”</b> duygusu, utanma nedenleri, itiraz etme gücü sağlayan ortak güven, düşünce özgürlüğü ve tek başına var olabilme kudreti oluşturur bence.</p>
<p>Sadece, bir toplumda insanların neden <b>“utandığını”</b> ve neden <b>“utanmadığını”</b> incelemeniz bile yeter o toplumun röntgenini çekmeye.</p>
<p>Bizde bir <b>“merkez medya”</b> vardı biliyorsunuz, kolu kanadı kırılmış bir biçimde hâlâ da var.</p>
<p>Bu medya, asla ordu aleyhine, generaller aleyhine haber yapmazdı.</p>
<p>Paşaları asla eleştirmezdi.</p>
<p>Askerin hata yapabileceklerini asla kabul etmezdi.</p>
<p>Genelkurmay’la ilgili belgeleri asla yayınlamazdı.</p>
<p>Ordunun darbeciliğini, en çok medyanın bu yardakçılığı besledi.</p>
<p>Eleştirilmeyeceğini, deşifre olmayacağını bilmek, generallerin cüretini arttırdı.</p>
<p>O medyanın yöneticileri, orduya yaltaklanmaktan hiç utanmadılar.</p>
<p>Bunu bir ayıp olarak görmediler.</p>
<p>Askerî vesayete karşı direnecek bir güce ve güvene hiç sahip olmadılar.</p>
<p>Neredeyse bütün Cumhuriyet tarihimiz, medyanın bu teslimiyetçiliğiyle geçti.</p>
<p>Şimdi yeni bir dönem yaşıyoruz.</p>
<p>Askerî vesayet geriletildi.</p>
<p>Halk iradesi siyasete yansıyor.</p>
<p>İktidarda güçlü bir parti var.</p>
<p>Aynen Genelkurmay’ın çevresinde kümelenen <b>“eski merkez medya”</b> gibi <b>“yeni merkez medya”</b> da bu iktidarın etrafında kümeleniyor.
                                    	<br/><br/>
<a class="lnk2" href="/web/20111214091115/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-uc-medya.htm), [web.archive.org (arşiv bağlantısı)](http://web.archive.org/web/20111214091115/http://www.taraf.com.tr:80/ahmet-altan/makale-uc-medya.htm)
