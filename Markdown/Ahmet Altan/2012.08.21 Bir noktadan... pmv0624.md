# Bir noktadan...

*Ahmet Altan 21.08.2012*

<div class="yazi"><p>Geçmişte bir yere anılarınızdan olan bir nokta koyup oradan bugüne bir çizgi çizdiğinizde hayat biraz anlamsız gözükür.<br/><br/>Uzun yılların içinde yaşananları siz tek bir ânın içine sıkıştırarak hatırladığınızda, geniş yıllara yayılan hayatınız minicik bir ânın içinde sıkışır, zamanın darlığı yüzünüze çarpar.</p>
<p>Müşfik Kenter’i gördüğüm ilk ânı hatırlıyorum.</p>
<p>Başında bir beyzbol şapkasıyla sahneye girip elindeki patlak topu yere vurmuştu.</p>
<p>Daha otuzunda yoktu herhalde.</p>
<p>Ben de sekiz dokuz yaşlarında olmalıyım.</p>
<p>Babamın <b>“<i>Çemberler</i>”</b> piyesinin galasıydı.</p>
<p>Nasıl parlak bir ışığı varsa, sahneye girişi çocuk zihnime çakılıp kalmıştı.</p>
<p>Ankara Devlet Tiyatroları’nda oynanıyordu oyun.</p>
<p>Sonra biz İstanbul’a göç ettik, onlar da abla kardeş İstanbul’a gelip ünlü Kenterler Tiyatrosu’nu kurdular.</p>
<p>Babama gelen davetiyeleri çalıp hemen hemen her oyunlarını izlerdim.</p>
<p>Yıldız Hanım’a âşık olmuştum.</p>
<p>Neden bilmiyorum, Yıldız Hanım benim zihnimde hep bir ışık huzmesinin içinden süzülerek inen beyaz bir tüy gibi şekillenirdi.<br/><br/><i>Martı</i> piyesini hiç unutmuyorum.</p>
<p>Ne anlattığını pek anlamamıştım ama piyesten çok sarsılmış olarak çıktığımı iyi hatırlıyorum, babama piyesin ne anlattığını sormuştum, bana uzun uzun piyesi anlatmıştı.</p>
<p>Şükran Bey’in oynadığı ünlü yazarla genç yazarın ilişkilerini, kararsız genç kızın <b>“ben bir martıyım, hayır hayır, ben bir martı değilim”</b> sözlerini hiç aklımdan çıkaramamıştım.</p>
<p>O kadar çok ve o kadar farklı duygu o tek cümlede defalarca, defalarca canlanmıştı ki zihnimde, aşkı, sevgiyi, terk edilişi, yalnızlığı, çaresizliği, hüznü, yenilgiyi, insafsızlığı, gücü ve güçsüzlüğü o cümlenin kelimelerinde görmüştüm.
                                    	<br/><br/>
<a class="lnk2" href="/web/20130525034219/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-bir-noktadan.htm), [web.archive.org (arşiv bağlantısı)](http://web.archive.org/web/20130525034219/http://www.taraf.com.tr/ahmet-altan/makale-bir-noktadan.htm)
