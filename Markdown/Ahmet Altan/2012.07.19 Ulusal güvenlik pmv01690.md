# Ulusal güvenlik

*Ahmet Altan 19.07.2012*

<div class="yazi"><p>Suriye’deki kanlı saldırının ayrıntılarını okurken en çok <strong>“Ulusal Güvenlik Kurulu”</strong> sözü dikkatimi çekti.</p>
<p>İntihar bombacısı, aralarında Suriye diktatörü Esed’in eniştesinin de bulunduğu<strong> “üst düzey güvenlik bürokratlarının”</strong> yaptığı <strong>“Ulusal Güvenlik Kurulu”</strong> toplantısını seçmişti hedef olarak.</p>
<p>Bir ülkenin başı <strong>“belada”</strong> olduğu için mi<strong> “Ulusal Güvenlik Kurulu”</strong> türünden kurulları olur yoksa<strong> “ulusal güvenlik kurulları”</strong> olduğu için mi başı belaya girer?</p>
<p>Bütün baskıcı yönetimler gibi Suriye yönetiminin de <strong>“güvenliğe” </strong>çok önem verdiği, geniş ve güçlü bir istihbarat ağına sahip olduğu, hem ordusunu hem de <strong>“gayrıresmî”</strong> milislerini<strong> “muhalifleri”</strong> öldürmek için kullandığı biliniyor.</p>
<p>Üstelik bu, yıllardır böyle.</p>
<p>Belayı önledi mi?</p>
<p>Hayır.</p>
<p>Aksine belayı büyüttü bence.</p>
<p>Ülke hızla iç savaşa gidiyor.</p>
<p>Daha da beteri Suriye’de yaşananlar artık sadece Suriye’nin meselesi değil.</p>
<p>Dünya devlerinin çarpıştığı bir arenaya dönüştü Suriye.</p>
<p>Bu ülkenin kaderine artık sadece bu ülkede yaşayanlar değil, dünyanın güç dengesi karar verecekmiş gibi gözüküyor.</p>
<p>Böyle baktığınızda Suriye yönetiminin kendi ülkesindeki egemenliğini kaybettiğini, ülkenin kaderini belirleme yetkisini kaptırdığını da görüyorsunuz.<br/><br/><strong>“Ulusal Güvenlik Kurulu” </strong>var ama ülkenin geleceği <strong>“uluslararası”</strong> güçlerin elinde.</p>
<p>Esed, ülkenin kaderini belirleme yetkisini kendi halkıyla paylaşmayınca, o <strong>“yetki”</strong> başkalarının eline geçti.</p>
<p>Sanırım bu durum, içinde yaşadığımız dönemin de özelliğini belirliyor, eğer yöneticiler bir toplumun geleceğini <strong>“ulusal güvenlik kurullarının”</strong> alacağı <strong>“güvenlik” </strong>önlemleriyle belirlemeye kalkarsa, o ülkenin geleceği bütün dünyanın meselesi hâline dönüşüyor.
                                    	<br/><br/>
<a class="lnk2" href="/web/20130525024642/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-ulusal-guvenlik.htm), [web.archive.org (arşiv bağlantısı)](http://web.archive.org/web/20130525024642/http://www.taraf.com.tr/ahmet-altan/makale-ulusal-guvenlik.htm)
