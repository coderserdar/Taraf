# CHP nasıl kurtulur

*Ahmet Altan 03.02.2012*

<div class="yazi"><p>Bana gelen yabancı gazetecilere genellikle aynı şeyi söylüyorum, <b>“Yabancı dil bilen, size benzeyen insanlarla konuşmayın”</b>.</p>
<p>Şaşırarak <b>“Kimle konuşalım”</b> diyorlar, <b>“Gidin sokaktaki insanlarla konuşun, pazar yerlerine, cami kapılarına, vapur iskelelerine, otobüs duraklarına gidin, oralardaki insanlarla konuşun”</b> diyorum.</p>
<p>Çünkü bu ülkedeki iyi okullardan mezun olan, yabancı dil bilen, Batı kültürüyle tanışmış insanların büyük kesiminde halktan ve halkın iktidarından nefret eden bir anlayış var.</p>
<p>Halkı iktidara layık bulmuyorlar.</p>
<p>Ülkeyi kendileri gibi olanların yönetmesi gerektiğine inanıyorlar.<br/><br/><b>“Halk”</b> dedikleri insanlar onlara <b>“irticacı”</b> bir kara kalabalık gibi gözüküyor.</p>
<p>Halkı tanımıyorlar.</p>
<p>Halkın arasına karışmıyorlar.</p>
<p>Halkın kendilerine ve yaşam tarzlarına düşman olduğuna bütün varlıklarıyla inanıyorlar.</p>
<p>Halkı <b>“eğitmek”</b> gerektiğini, bu eğitme görevinin kendilerine ait olduğunu düşüyorlar.</p>
<p>Bunun için de iktidarda olmaları gerekiyor.</p>
<p>Sorun ise bunu isteyenlerin <b>“azınlık”</b> olması ve iktidarı seçimle kazanmalarının mümkün olmaması.</p>
<p>Bunun için de orduyu, darbeyi, Ergenekon’u destekliyorlar.</p>
<p>Ancak böyle demokrasi ve hukuk dışı bir yolla iktidarı ele geçirmelerinin mümkün olabileceğini biliyorlar.</p>
<p>Demokrasi <b>“halkı”</b> iktidara getireceği için demokrasiden nefret ediyorlar.</p>
<p>Böylece Batılılara en fazla benzeyen, onlar gibi yaşayanlar, Batı’nın felsefesinden, demokrasisinden, hukukundan en uzak kesimi oluşturuyorlar.</p>
<p>Batılı gibi yaşayanlar Batılı bir demokrasi istemiyorlar.</p>
<p>Kendi çıkmazlarını da yabancı gazetecilere <b>“Türkiye’nin çıkmazı”</b> gibi anlatıyorlar ve AKP’nin demokrasiye doğru attığı her adımı <b>“şeriata”</b> doğru atılmış bir adım gibi görüyorlar.
                                    	<br/><br/>
<a class="lnk2" href="/web/20130525043649/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-chp-nasil-kurtulur-2.htm), [web.archive.org (arşiv bağlantısı)](http://web.archive.org/web/20130525043649/http://www.taraf.com.tr/ahmet-altan/makale-chp-nasil-kurtulur-2.htm)
