# Askerlik ve Yunanistan

*Ahmet Altan 18.06.2011*

<div class="yazi"><p>Türkiye’deki herhangi bir erkek, askerde erlerin dövüldüğünü duyduğunda şaşırır mı?</p>
<p>Şaşırmaz.</p>
<p>Subayların erleri dövdüğünü bilmeyen kimse var mıdır?</p>
<p>Yoktur.</p>
<p>Peki, bu olay gazetelere haber olur mu?</p>
<p>Hayır.</p>
<p>Olmaz, çünkü bu ülkedeki herkes askerlerin dayak yemesini hayatın <b>“doğal”</b> bir parçası gibi görmüş, öyle kabul etmiştir.</p>
<p>Hatta neredeyse bunu övünerek anlatan insanlar vardır, <b>“Sonra yüzbaşım, bana bir çaktı, kepim kafamdan uçtu”</b> diye <b>“güzel hatıralarını”</b> nakleden epeyce adama rastlarsınız.</p>
<p>Dayak yemenin, hırpalanmanın, aşağılanmanın böylesine <b>“doğal”</b> karşılanması, bu ülkede yaşayan herkesin kafadan çatlak olmasından değil elbette, <b>“devlet tarafından aşağılanmanın”</b> hiç sorgulanmadan kabul görmesi gerektiğini öğreten eğitim sisteminden ve bunu kanunlarla pekiştiren hukuk düzeninden.</p>
<p>Hiç unutmayın ki bu ülkede <b>“askerlikten soğutmak”</b> diye dünyanın en acayip yasa maddelerinden biri var.</p>
<p>Ve siz, <b>“Askerleri dövüyorlar”</b> dediğinizde, sizi de bu maddeden yakalayıp içeri atarak, bir temiz sopa da size çekebilirler.</p>
<p>Biz şimdi şimdi <b>“hasta”</b> olduğumuzu fark etmeye başlıyoruz, <b>“askerî vesayet”</b> denen <b>“ucube”</b> hayatımızdan çekildikçe, altında saklı olan gerçekler de ortaya çıkıyor.</p>
<p>O gerçekleri gördükçe zihniyet de değişiyor.</p>
<p>Sadece sivillerin değil askerlerin de zihniyeti değişiyor, onların içinde de askerliği sorgusuz sualsiz bir vahşet olmaktan çıkartmayı amaçlayan insanlar var, askerliği <b>“saygıdeğer”</b> kılmak görevinin öncelikle askerlere ait olduğunu bilen insanlar bunlar.
                                    	<br/><br/>
<a class="lnk2" href="/web/20111214090629/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-askerlik-ve-yunanistan.htm), [web.archive.org (arşiv bağlantısı)](http://web.archive.org/web/20111214090629/http://www.taraf.com.tr:80/ahmet-altan/makale-askerlik-ve-yunanistan.htm)
