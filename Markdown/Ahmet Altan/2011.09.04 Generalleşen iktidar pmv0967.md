# Generalleşen iktidar

*Ahmet Altan 04.09.2011*

<div class="yazi"><p>Çok uzun yıllar önce, yanlış hatırlamıyorsam Güneş Tecelli’nin sunduğu bir televizyon programında hiç unutmadığım kısa bir skeç izlemiştim.</p>
<p>Aklımdan çıkmayan cümle şöyleydi:</p>
<p><b><br/>“Biz müteahhide ne dedik, üç oda bir mutfak, müteahhit ne yaptı, üç mutfak bir oda.”</b></p>
<p>Bizim siyasi tarihimiz, daha önce de birkaç kez yazdığım bu matrak cümleyle özetlenebilir gibi geliyor bana.</p>
<p>Bizi yönetecek insanlara, <b>“üç oda bir mutfak”</b> ısmarlıyoruz, onlar, <b>“üç mutfak bir oda”</b> yapıyorlar.</p>
<p>AKP iktidarı da <b>“üç mutfak, bir oda”</b> inşaatına başlamış gözüküyor.</p>
<p>Milyonlarca insan AKP’ye, <b>“Hukuk reformu yap, Hâkimler ve Savcılar Yüksek Kurulu’nu hukuka saygılı hale getir, adaletin uygulanmasını sağla, hukuk karşısında ayrıcalıklı kimsenin kalmasına izin verme” </b>dedi.</p>
<p>O ne yaptı?</p>
<p>Hukuku <b>“Ergenekoncu cumhuriyet elitlerinin” </b>elinden aldı ve<b> “ben buldum, benimdir”</b> diyerek kendi amaçları için kullanmaya başladı.</p>
<p>Bu müthiş sapmanın en belirgin ve çarpıcı örneğini şimdi Deniz Feneri davasında yaşıyoruz.</p>
<p>Deniz Feneri’nin dava sürecine yapılan siyasi müdahale, bu davanın kendisini aşacak boyutlarda.</p>
<p>Bu davanın üç savcısı birden görevden alındı.</p>
<p>Savcılar hakkında HSYK’ya bir şikâyet yapılıyor, deniyor ki, <b>“Mahkemenin sanıkların mal varlıklarına el koyma kararı Tapu’ya bildirilirken, bu kararın ikinci ve üçüncü maddelerinin üstü kapatıldı, bu evrakta tahrifattır.”</b></p>
<p>Bu şikâyet üzerine, Ankara Başsavcısı, Adalet Bakanı’nın da izniyle bu üç savcıyı görevden alıyor.
                                    	<br/><br/>
<a class="lnk2" href="/web/20120106231730/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-generallesen-iktidar.htm), [web.archive.org (arşiv bağlantısı)](http://web.archive.org/web/20120106231730/http://www.taraf.com.tr:80/ahmet-altan/makale-generallesen-iktidar.htm)
