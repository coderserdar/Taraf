# Sarkozy, işçi, Dersim

*Ahmet Altan 27.02.2011*

<div class="yazi"><p>Doğrusu ya, eğer Avrupa Birliği denen şey, bu ırkçı ve şoven Sarkozy’den ibaret olsaydı, o birliğe aday olmaktansa bin sene burada askerî darbelerle boğuşmayı tercih ederdim.</p>
<p>Sarkozy’nin bugün başkanlığını yaptığı Fransa, 1789 Devrimi’yle kazandığı dünyadaki <b>“entelektüel liderliğini”</b> yirminci yüzyılın ortalarına doğru kaybetti.</p>
<p>O günden sonra da en azından entelektüel planda sürekli geriledi.</p>
<p>Fransız solu devletçilik fetişizmini aşamadı, Fransız sağı da gittikçe ırkçılaşarak sonunda Nazizm’e vardı.</p>
<p>O koskoca kültürü, o muhteşem geçmişiyle Fransa’yı, ne yazık ki bugün <b>“Avrupa’nın köylüsü”</b> durumuna düşürdüler.</p>
<p>Fransa’nın dünya çapındaki aklı başında adamları da bu kayboluşun içinde seslerini çok fazla duyuramadılar.</p>
<p>Sarkozy, boyunun kısalığını sehpaların üzerine çıkarak kapatmaya çalışan acıklı kompleksinin benzerini yönettiği ulusun temsilinde de göstererek, güçsüzlüğünü manasız bir küstahlığın üzerine çıkarak gizlemeye çalışıyor şimdi.</p>
<p>Türkiye’ye <b>“Şunları, şunları yapsanız iyi olur”</b> diyerek demokratik bir <b>“kriterin”</b> gerekliliğini hatırlatmıyor, <b>“Ne yaparsanız yapın Avrupa’ya giremezsiniz”</b> diyor.</p>
<p>Niye?</p>
<p>Avrupa’nın diğer yeni üyelerinin durumuna, yakın geçmişlerine, yaşadıklarına, ekonomilerine baktığımızda, bunun tek cevabı <b>“Müslümanlık”</b> olarak ortaya çıkıyor.</p>
<p>Bir dini ve o dinin mensuplarını bütünüyle reddetmenin <b>“ırkçılıktan”</b> başka bir açıklaması yok.</p>
<p>Zaten bu zavallı tıkanıklığından dolayı bugün Fransa, Cumhurbaşkanı’nın eşi Carla Bruni kadar bile ilgisini çekmiyor dünyanın.
                                    	<br/><br/>
<a class="lnk2" href="/web/20111123165830/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123165830/http://taraf.com.tr/ahmet-altan/makale-sarkozy-isci-dersim.htm)
