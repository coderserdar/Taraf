# Din ve ceza

*Ahmet Altan 08.06.2012*

<div class="yazi"><p>Sanırım ben dine, dindarlarımızın en azından bir kısmından daha fazla önem atfediyorum.</p>
<p>Çocukların dini öğrenmesinde değil, dini öğrenmemesinde asıl tehlikenin yattığı kanaatindeyim.</p>
<p>Asıl <b>“eksik dindarlığın”</b> çok tehlikeli olduğunu düşünüyorum.</p>
<p>Marksizm’i bilmeyen solcu da, dinini bilmeyen dindar da beni hep korkutur, ikisi de büyük bir <b>“kendini beğenmişliğe”</b>, kendisine benzemeyeni küçümsemeye ve faşizme götürür insanı.</p>
<p>İster inançlı olun ister benim gibi bir inançsız, Allah’ın insan zihninde ve ruhunda yerleştiği yerin büyüklüğü, O’nun söylediklerinin hayattaki karşılığı, ahlakı, dürüstlüğü, vicdanı, adaleti insanlara anlatması ve insanlardan her şeyden önce bunları talep etmesi, ışığının hep buraları aydınlatması, gidilecek yol olarak bunları göstermesi, gösterişi günah kabul etmesi dinin önemini gösterir herkese.</p>
<p>İnançsız biri bu değerleri reddedebilir mi?</p>
<p>Bu konularda inançlı olanla olmayanın farkı, inançlıların bu yolda büyük bir kudretin desteğiyle yürüdüklerine inanmalarının onlara verdiği manevi güçtür.</p>
<p>Bu, bir toplum için önemlidir.</p>
<p>Dinin birinci basamağı Allah’la kul arasındaki ilişkidir benim için.</p>
<p>O basamak sağlam değilse ondan sonrakiler gitgide çürükleşir.</p>
<p>Allah’la kul arasındaki ilişkiyi belirleyen asıl soru da şudur bence, <b>“Eğer hiçbir ceza olmasaydı gene de sadece Allah’ın rızasını kazanmak için onun yolunda yürür müydün, sadece seni yaradanı utandırmamak için O’nun sana öğrettiği ahlaka uyar mıydın?”</b></p>
<p>Bu soruya <b>“evet”</b> diyecek hiçbir dindar kendi çıkarı için yalan söyleyemez, buna <b>“evet”</b> diyen hiçbir dindar başkalarının acılarına arkasını dönemez, buna <b>“evet”</b> diyecek hiçbir dindar gösterişe sapamaz, tevazudan uzaklaşamaz, adaletsizlik karşısında sessiz kalamaz.</p>
<p>Bu kadarını bilebilmek için din âlimi olmaya gerek yok, bu kadarını ben bile biliyorum.
                                    	<br/><br/>
<a class="lnk2" href="/web/20130525043719/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-din-ve-ceza.htm), [web.archive.org (arşiv bağlantısı)](http://web.archive.org/web/20130525043719/http://www.taraf.com.tr/ahmet-altan/makale-din-ve-ceza.htm)
