# Uludere’de ne oldu?

*Ahmet Altan 10.01.2012*

<div class="yazi"><p>Uludere katliamında nasıl korkunç bir ihtimalin heyula gibi karşımıza dikildiğini kavrayabilmek için adım adım gitmeliyiz bence.</p>
<p>Otuz dört köylünün uçaklardan atılan bombalarla paramparça edilmesinden sonra Başbakan ve Genelkurmay Başkanlığı açıklamalar yaptı.</p>
<p>Genelkurmay Başkanlığı, <b>“gelen bir istihbarat”</b> üstüne bu operasyonun gerçekleştirildiğini açıkladı.</p>
<p>Başbakan Erdoğan, bu <b>“istihbaratın on gün önce geldiğini”</b> söyledi.</p>
<p>Erdoğan, bu katliamla ilgili <b>“ellerinde dört saatlik Heron görüntüsü olduğunu”</b> da açıklamalarına ekledi.</p>
<p>Bizim çocuklar, Tuncer Köseoğlu, Tuğba Tekerek ve Remzi Budancir, önceki gün Uludere’deki köye gidip, bir geceyi kendilerini ağırlayan kederli köylülerle birlikte geçirdiler.</p>
<p>Olayı bir de bu saldırıdan sağ kurtulanlardan dinlediler.</p>
<p>Köylülerin anlattıkları, aslında hepimizin kafasındaki karışık algıyı bir düzene koyup netleştiriyor.</p>
<p>Birincisi, köylülerin kaçak mal almak için gittikleri yer sınırın çok yakını.</p>
<p>Daha iyi anlaşılabilmesi, Ankara’daki yöneticilerin de gözlerinde canlanabilmesi için bir misalle söylemek gerekirse, Çankaya’dan çıkıyorlar Kızılay’a gidiyorlar, mallarını yükleyip geri dönüyorlar.</p>
<p>Çok kısa bir mesafe bu.</p>
<p>İkincisi, çok düz, açıklık alanda, rahatça gözetlenebilecek bir yoldan gidip geliyorlar.</p>
<p>Üçüncüsü, daima aynı yolu kullanıyorlar.</p>
<p>Dördüncüsü, sınırı geçtikleri sırada tepelerindeki Heron’un vınıltısını duyuyorlar.</p>
<p>Beşincisi ise bu son faciada yola çıkış saatleriyle, vuruldukları an arasında geçen sürenin kısalığı.
                                    	<br/><br/>
<a class="lnk2" href="/web/20130525045938/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-uludere-de-ne-oldu.htm), [web.archive.org (arşiv bağlantısı)](http://web.archive.org/web/20130525045938/http://www.taraf.com.tr/ahmet-altan/makale-uludere-de-ne-oldu.htm)
