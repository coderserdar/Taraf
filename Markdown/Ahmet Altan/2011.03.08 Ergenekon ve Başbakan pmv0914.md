# Ergenekon ve Başbakan

*Ahmet Altan 08.03.2011*

<div class="yazi"><p>Bütün bu fırtınanın içinde aklımızı açık tutabilmek için sanırım gerçekleri birbirine karıştırmadan kavramaya çalışmalıyız.</p>
<p>Birinci gerçek, bu ülkede Ergenekon diye bir örgüt var.</p>
<p>İkincisi ise, bu örgüt yakalanıp yargıya sevk edilirken bir hukuksuzluğa, iç hesaplaşmaya, gizli bir intikamın alınmasına izin vermemek için dikkatli olmamız gerekiyor.</p>
<p>Nedim Şener ve Ahmet Şık’ın tutuklanmasını, <b>“Zaten Ergenekon yoktu, bunu muhalefeti susturmak için yapıyorlar”</b> diyerek Ergenekon’u aklamak için kullanmaya uğraşanlara pabuç bırakmamalıyız ama...</p>
<p>Bir yandan da bu tutuklamalarda mantığımızı ve vicdanımızı zorlayan noktaları sorgulamalıyız.</p>
<p>Şener’in ve Şık’ın <b>“elli soruluk”</b> bir savcılık ifadesi var ortalıkta.</p>
<p>Ben hukukçu değilim ama bu <b>“sorular”</b> ve <b>“cevaplar”</b> eldeki tek unsursa, bunlarla <b>“örgüt üyeliği”</b> kanıtlanamaz.</p>
<p>Savcı Öz, yaptığı açıklamada <b>“gizli deliller”</b> olduğunu söyledi.</p>
<p>Onların ne olduğunu bilmiyoruz.</p>
<p>Bir an önce <b>“iddianame”</b> yazılıp, o <b>“deliller”</b> her ne ise açıklanmalı.</p>
<p>Aksi takdirde bu <b>“kuşkular”</b> dinmez.</p>
<p>Bu iki gazetecinin Ergenekon ile ilişkilerini çok somut olarak ortaya koyamayan bir iddianame, bugüne dek Ergenekon soruşturmasında çok başarılı işler yapan hükümeti, savcıyı ve polisleri <b>“hesap sorulması gereken”</b> merciler haline getirir.</p>
<p>Ergenekon çetesinin bütün unsurlarıyla birlikte yakalanmasını istiyoruz ama Ergenekon soruşturmasının bir keyfiliğe dönüşmesini, devlet gücünün <b>“hukuk dışı”</b> amaçlarla kullanılmasını da istemiyoruz.</p>
<p>Bu noktada, <b>“fırsat bu fırsat”</b> diyerek Ergenekon’u tümden aklamaya çalışanların tuzağına düşmemeliyiz ama bu tuzaktan kurtulacağız derken <b>“hukuksuzluklara ve usulsüzlüklere”</b> gözlerimizi kapayan bir körlüğe de savrulmamalıyız.
                                    	<br/><br/>
<a class="lnk2" href="/web/20121231210226/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20121231210226/http://taraf.com.tr:80/ahmet-altan/makale-ergenekon-ve-basbakan.htm)
