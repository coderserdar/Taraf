# Faili meçhul yargı

*Ahmet Altan 15.12.2011*

<div class="yazi"><p>Referandumda halkın büyük ölçüde desteklediği değişikliklerden biri de <b>“sistemin muhafızı”</b> olarak çalışan yargıyı <b>“halktan ve adaletten”</b> yana bir hukuk kurumu haline getirecek olan yeni düzenlemelerdi.</p>
<p>Bu değişiklikler sayesinde Hâkimler ve Savcılar Yüksek Kurulu’nun yapısı da, bu kurulun üyelerinin seçim usulleri de değiştirilmişti.</p>
<p>Sistemin bu kurum üstündeki denetimi ve baskısı kırıldı.</p>
<p>Anayasa referandumu sayesinde yeniden yapılandırılan HSYK döneminde daha adil ve tarafsız bir yargımız olacağını düşünmüştük.<br/><br/><b>“Sistemin”</b> baskısından kurtulan ama daha sonra AKP’nin denetimi altına girdiği söylenen <b>“yargı”</b>dan epeyce garip kararlar çıkıyor son zamanlarda.</p>
<p>Bunu tam nasıl yorumlamak gerek, doğrusu şu anda bilemiyorum.</p>
<p>Ya yargının <b>“sistemle”</b> bağları kesilemedi...</p>
<p>Ya da yargının denetim mekanizmalarında artık epeyce <b>“taraftarı”</b> olduğu bilinen AKP <b>“sistemle”</b> anlaşıyor.</p>
<p>AKP’den kuşkulanmak için <b>“yargının”</b> dışında da nedenler var.</p>
<p>Askerlerle yaptığı <b>“gizli”</b> hapishane anlaşması...</p>
<p>Sayıştay’ın orduyu denetlemesinden sonra hazırlayacağı raporun halktan gizli tutulması kararı...</p>
<p>Mafyanın en büyük kazanç kapılarından biri olan futbolda, yolu mafyaya ve şikeye açacak yasayı inanılmaz bir inatla geçirmesi...</p>
<p>Ergenekon sanığı durumundaki üst düzey MİT görevlilerine dokunmaması...<br/><br/><b>“Başbakan Erdoğan’ın ve AKP’nin hedefi ve amacı ne”</b> sorularını ciddi biçimde gündeme getiriyor.<br/><br/><b>“Yeni bir Türkiye”</b> vaat eden bu parti, <b>“eski sistemin”</b> adamlarıyla bütünleşerek mi iktidarını pekiştirmeye uğraşıyor?</p>
<p>Sistemi değil de sadece sistemin <b>“sahibini”</b> mi değiştirmeye uğraşıyordu bunca zamandır?</p>
<p>Son iki gündür arka arkaya yargıdan çıkan kararlar da <b>“neler oluyor”</b> endişesini kuvvetlendirdi.
                                    	<br/><br/>
<a class="lnk2" href="/web/20120414123313/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-faili-mechul-yargi.htm), [web.archive.org (arşiv bağlantısı)](http://web.archive.org/web/20120414123313/http://www.taraf.com.tr:80/ahmet-altan/makale-faili-mechul-yargi.htm)
