# Ada

*Ahmet Altan 06.02.2011*

<div class="yazi"><p>Türk basınına tam yansımadı ama Kıbrıs’ta ciddi bir halk hareketi başladı.</p>
<p>Bazılarına göre yirmi bin, bazılarına göre daha da fazla Kıbrıslı Türk, Türkiye’nin Kıbrıs’tan çekilmesi için büyük bir gösteri yaptı.</p>
<p>Kıbrıs Türk kesiminin nüfusunun yüz elli bin olduğunu düşünürseniz, yirmi bin kişilik bir kalabalığın ne anlama geldiğini daha iyi anlayabilirsiniz.</p>
<p>Başbakan Erdoğan ise garip bir cevap verdi göstericilere.<br/><br/><b>“Biz size para veriyoruz, bir de karşımıza geçip, ‘gidin’ diyorsunuz nankörler”</b> gibi bir şeydi söyledikleri.</p>
<p>Büyük bir ihtimalle bu sözleri Kıbrıs’ta daha büyük tepkilere ve gösterilere yol açacak.<br/><br/><b>“Parayı veren istediğini yapar”</b> zihniyeti kitlelerin büyük bir coşkuyla paylaşacağı bir zihniyet değil.</p>
<p>Bir başkasının bize söylemesi halinde haklı olarak çok sert eleştireceğimiz sözleri başkasına söylersek, sorunları öyle kolayından çözemeyiz.</p>
<p>Başbakan’ın <b>“para veriyoruz, susun”</b> dediği insanların, <b>“para almalarına”</b> rağmen niye Türkiye’yi istemediğini düşünmesi herhalde sorunu çözecek yolları bulmayı daha kolaylaştırır.</p>
<p>Ama ta Osmanlı’dan beri Türk yöneticileri kitlelerin <b>“talepte”</b> bulunmasını hep küstahça ve nankörce buluyor.<br/><br/><b>“Ne istiyorlar, niye bunu istiyorlar, nerede hata yaptık”</b> soruları sanki bu toprakların yöneticilerine haram edilmiş, hiçbirinin aklına böyle sorular gelmiyor.</p>
<p>Hem Türklerin <b>“gururlu”</b> olmasıyla övünürüz hem de başkalarının <b>“gururunu”</b> kırma hakkını kendimizde buluruz, bizden başka kimsenin gururlu olamayacağı gibi bir inancımız var sanki.
                                    	<br/><br/>
<a class="lnk2" href="/web/20130525035707/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-ada.htm), [web.archive.org (arşiv bağlantısı)](http://web.archive.org/web/20130525035707/http://www.taraf.com.tr/ahmet-altan/makale-ada.htm)
