# El

*Ahmet Altan 18.09.2012*

<div class="yazi"><p>Baştaki adam <b>“biz halka hesap vermeyiz”</b> dedi mi <b>“artık hesap verilmiyormuş”</b> inancı devletin bütün kademelerine bir trafo merkezinden şehrin her yanına yayılan elektrik gibi yayılır.<br/><br/><b>“Hesap vermeyeceğiz”</b> güvencesi de devletin içinde suçu, şiddeti, işkenceyi arttırır.</p>
<p>Başbakan Erdoğan, işkencecilikten mahkûm olmuş bir polisi terörün başına getirdi ve <b>“ben polisime dokundurmam”</b> diyerek bu konuda kimseye hesap vermeyeceğini açıkladı.</p>
<p>İşkencecilik bir anda <b>“siyasi iktidarın koruma alanına”</b> giriverdi.</p>
<p>Bu, yaşanacak olanların işaretlerinden biriydi.</p>
<p>Uludere’de devletin uçakları 34 kişiyi öldürdü, Afyon’daki cephanelik patladı 25 asker hayatını kaybetti.</p>
<p>Bu iki olayda da gerçekleri öğrenemedik.</p>
<p>Hadi Afyon olayı daha yeni ama Uludere’nin üstünden dokuz ay geçti, ses seda yok.</p>
<p>Hiçbir zaman da ses çıkmayacakmış gibi görünüyor.</p>
<p>TÜSİAD Başkanı Ümit Boyner, <b>“Uludere’de, Afyon’da ne oldu, bunu öğrenmek hakkımız”</b> dedi.</p>
<p>Vatandaşın bunları öğrenmek, sorumluları bilmek istediğini söyledi.</p>
<p>Başbakan buna cevap verirken, önce <b>“halka nelerin anlatılacağına kimin karar vereceğinin”</b> koordinatlarını çizdi:<br/><br/><b>“Her şeyin öğrenilmesi gerekenleri, azami ölçüde sinyalini vermesi gereken merci neresidir. Hükümet, yargı, Genelkurmay’dır.”</b></p>
<p>Harika, değil mi?</p>
<p>Biz yetmiş milyon insanız burada, aramızdan 34’ü öldürüldüğünde, onların nasıl öldürüldüğünü, kim tarafından öldürüldüğünü öğrenip öğrenmememize <b>“hükümet, yargı, Genelkurmay”</b> birlikte karar verecekler.<br/><br/><b>“Halkın öğrenmesine gerek yok” </b>derlerse, biz öğrenemeyeceğiz.</p>
<p>Genellikle de <b>“gerek yok”</b> diyorlar zaten.</p>
<p>Koskoca hükümet, yargı, Genelkurmay varken yetmiş milyonluk halk kim ki gerçekleri öğrenmek hakkına sahip olsun?</p>
<p>Bu küstah halk kendini memleketin sahibi mi sanıyor?</p>
<p>Hükümet, yargı, Genelkurmay varken memleketin sahipliği bu halka mı kalmış?</p>
<p>Halk kim olarak gerçekleri öğrenmeyi talep ediyor?</p>
<p>Arkasından da Ümit Boyner’i bir güzel azarlıyor Başbakan:<br/><br/><b>“Öğrenmek hakkımızdır falan, neyi ne kadar öğrenmek kimin hakkı, kimin hakkı değil, onun ölçüsünü Ümit Boyner belirlemeyecek.
                                    	<br/><br/>
<a class="lnk2" href="/web/20130525045228/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</b></p></div>

Kaynak: [taraf.com.tr](http://www.taraf.com.tr/ahmet-altan/makale-el.htm), [web.archive.org (arşiv bağlantısı)](http://web.archive.org/web/20130525045228/http://www.taraf.com.tr/ahmet-altan/makale-el.htm)
