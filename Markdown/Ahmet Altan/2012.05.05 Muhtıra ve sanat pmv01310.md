# Muhtıra ve sanat

*Ahmet Altan 05.05.2012*

<div class="yazi"><p>Siyasetçiler dünyanın hiçbir yerinde <b>“ilkelere yüzde yüz”</b> sadık insanlar olarak bir tutarlılık sergilemezler, şartlara göre değişmeye yatkındırlar, bazen bir gün önce söylediklerinin ertesi gün tam tersini söyleyebilirler, zikzak çizebilirler, esnek davranırlar, belki de böyle davranmaları gerekir.</p>
<p>Ama bu fazlasıyla esnek tutumun, ülkeyi bir yandan bir yana fırlatacak bir kaosa ve keyfiliğe dönüşmemesi için çok sağlam ve asla değişmez <b>“ilkesel”</b> bir zeminin üstünde durmak zorundadırlar.</p>
<p>O ilkesel zeminin sağlamlığı, değişmez kurallar bütünlüğü, siyasetçilerin <b>“küçük ilkesizliklerini”</b> toplumun ve siyasetin taşıyabilmesini sağlar.</p>
<p>O temel ilkelerden biri <b>“asker-siyaset”</b> ilişkisidir.</p>
<p>Yeryüzünün gelişmiş hiçbir toplumunda <b>“asker siyasete karışamaz”</b> ilkesi esnemez, yöneticinin çıkarlarına göre değişmez.</p>
<p>Başbakan Erdoğan da bir siyasetçi, ondan her konuda tutarlılık, ilkesellik bekleyemeyiz belki ama <b>“asker-siyaset”</b> ilişkisinde ilkesiz davranması bu toplumu altüst eder, askeri siyaset dışına çıkarabilmek için verilen mücadeleleri alır en başa taşır.</p>
<p>Orduyu, İstanbul Barosu Başkanı Ümit Kocasakal ile yazar Bekir Coşkun sert biçimde eleştirdi.</p>
<p>Eleştirileri çok gerici, darbeci eleştirilerdi, orduyu artık darbe yapmadığı, halkın iradesiyle işbaşına gelen siyasetçilere saygı gösterdiği, disiplinli davrandığı için aşağılıyorlardı.</p>
<p>Bu eleştirilere cevap verecek olanlar, siyasetçiler, gazeteciler, sivil toplum kuruluşları, vatandaşlar, okuyuculardı.</p>
<p>Herkesin buna cevap vermeye hakkı vardı.</p>
<p>Buna cevap veremeyecek tek kuruluş orduydu.</p>
<p>Ordu, sivillerle polemiğe giremez, ordunun silahı var ve silah ona tehdit etme gücü veriyor.
                                    	<br/><br/>
<a class="lnk2" href="/web/20130525035008/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-muhtira-ve-sanat.htm), [web.archive.org (arşiv bağlantısı)](http://web.archive.org/web/20130525035008/http://www.taraf.com.tr/ahmet-altan/makale-muhtira-ve-sanat.htm)
