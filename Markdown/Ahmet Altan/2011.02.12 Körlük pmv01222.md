# Körlük

*Ahmet Altan 12.02.2011*

<div class="yazi"><p>Önceki akşam <i>El Cezire</i> televizyonunu izliyorum.</p>
<p>Ekranın yarısında Mısır’ın diktatörü Mübarek konuşuyor, diğer yarısında ise Tahrir Meydanı’na toplanmış yüz binlerce insan <b>“defol”</b> diye bağırıyor.</p>
<p>Mübarek, <b>“dış güçlerin”</b> ülkeyi karıştırdığından söz ediyor.</p>
<p>Ülkesinin dört bin yanında insanların ayaklandığını, kendisini istemediklerini görmüyor.</p>
<p>Bütün dünya görüyor ve altı milyar insan içinde bunu görmeyen tek kişi Hüsnü Mübarek’in kendisi.</p>
<p>Eylüle kadar dayanmaya çalışıyor.</p>
<p>Çeşitli manevralar yapıyor.</p>
<p>Mısır’ı da aşan bir büyük değişimin yaşandığının farkında değil gibi, belki gerçekten de farkında değil.</p>
<p>Biraz ötesinde bağıran yüz binlerin ne dediğinin farkına varamayan birinin dünyayı fark etmemesi de kuvvetle muhtemel.</p>
<p>Konuşurken seyrediyorum.</p>
<p>Seksen iki yaşında.</p>
<p>Saçlarını boyamış.</p>
<p>Bu bana, iktidara biraz daha tutunabilmek için yaptığı manevralardan daha da acıklı geliyor.</p>
<p>Yirmi dört saat bile geçmeden istifa etmek zorunda kalacak ama hâlâ hamasi nutuklar atarak kıvranıyor.</p>
<p>İktidar, iktidar sahiplerinde büyük bir zaaf yaratıyor, onları bir şekilde körleştirip, kendi iktidarlarının kölesi durumuna getiriyor, biraz daha iktidarda kalabilmek için herşeye razı oluyorlar, seksen iki yaşında saçlarını bile boyuyorlar.</p>
<p>Sanırım, yirmi birinci yüzyılın en büyük özelliklerinden biri, bu iktidar kavramını yıkması olacak, ulus-devletlerin ortadan kalkmasıyla birlikte, bir <b>“ulus”</b> bulup başına geçme, o ulusu ezme, sömürme dönemi de bitecek.
                                    	<br/><br/>
<a class="lnk2" href="/web/20130525045435/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-korluk-2.htm), [web.archive.org (arşiv bağlantısı)](http://web.archive.org/web/20130525045435/http://www.taraf.com.tr/ahmet-altan/makale-korluk-2.htm)
