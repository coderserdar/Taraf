# Eski ve yeni

*Ahmet Altan 02.06.2011*

<div class="yazi"><p>Her şey geliyor, geliyor aynı soruya takılıyor.</p>
<p>Yeni bir devlet kurmayı başarabilecek miyiz?</p>
<p>Eskisinin pek bir işe yaramadığı artık açıkça görülüyor.</p>
<p>Değişmesi gerektiği konusunda neredeyse bütün siyasi partiler hemfikir.</p>
<p>Ancak ciddi bir meselemiz var.</p>
<p>Bütün partilerin bir ayağı gelecekte, bir ayağı da geçmişte duruyor.</p>
<p>Eski ve yeni değerleri birarada savunuyorlar.</p>
<p>Bir yandan halkın değişim isteklerini görüyorlar, o halkın temsilciliğini üstlenmek istiyorlar, bir yandan da eski tür devletin biçimlendirdiği hayatın siyasete getirdiği ranttan vazgeçmekte zorlanıyorlar.</p>
<p>AKP, aralarında en <b>“ilerici”</b> parti gibi gözüküyor.</p>
<p>Ama Başbakan Erdoğan’ın gözü de <b>“kendi değerlerini”</b> mutlak değerler olarak halka kabul ettirmeye ve <b>“başkanlık”</b> sisteminin mutlak iktidarına sahip olmaya takılıyor.</p>
<p>Partisinin temelini oluşturan <b>“muhafazakârların”</b>, ilericilikle muhafazakârlık arasında hangisini seçeceğine karar veremiyor.</p>
<p>Heykelleri yıkmanın, içkiyi lanetlemenin, dizileri eleştirmenin, <b>“eşe sadakati”</b> en önemli ahlak kuralı olarak vazetmenin ve bütün bu değerleri herkese kabul ettirecek bir zorlamanın öncülüğünü yapmanın <b>“muhafazakârları”</b> ikna etmeye yetip yetmeyeceğini bilemiyor.</p>
<p>Bu anlayış, <b>“modernliği”</b> tek hayat biçimi, Atatürkçülüğü tek ideoloji olarak gören <b>“eski devletin”</b> yöntemini aynen devam ettirmeyi ama <b>“modernliğin”</b> yerine <b>“muhafazakârlığı”</b> koymayı öngören bir tür <b>“Kemalist muhafazakârlık”</b> anlayışı olduğundan aslında <b>“eskiyi”</b> yeni bir kisve altında sunmak anlamına geliyor.
                                    	<br/><br/>
<a class="lnk2" href="/web/20111229202105/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-eski-ve-yeni.htm), [web.archive.org (arşiv bağlantısı)](http://web.archive.org/web/20111229202105/http://www.taraf.com.tr:80/ahmet-altan/makale-eski-ve-yeni.htm)
