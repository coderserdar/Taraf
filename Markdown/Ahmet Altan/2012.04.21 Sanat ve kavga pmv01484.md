# Sanat ve kavga

*Ahmet Altan 21.04.2012*

<div class="yazi"><p>Yıllardan beri aynı şeye inanırım, bu toplum asıl büyük kavgayı <b>“kültür”</b> alanında yaşayacak.</p>
<p>Zenginleşen toplumun <b>“gelişmiş bir toplum”</b> olma aşamasına geçmeden önce yaşaması kuvvetle muhtemel olan savaş <b>“kültürel değerlerin paylaşımı”</b> üzerinden gerçekleşecek.</p>
<p>Bunun en keskin biçimde ortaya çıkacağı yer de kaçınılmaz olarak sanattır.</p>
<p>Din ve sanat, ahlak ve sanat, kutsal değerler ve sanat sert biçimde çarpışacaklar.</p>
<p>Din, ahlak, kutsallık kavramlarının temel özelliği <b>“sınırlara”</b> sahip olmasıdır.</p>
<p>Sanatın temel özelliği de hiçbir sınırı kabul etmemesidir.</p>
<p>Sınır koymak isteyen ile sınırları tanımayan mutlaka çatışacaktır.</p>
<p>Batı bu kavgayı kanlı bir şekilde yaşadı.</p>
<p><b><br/>“Ortaçağ”</b> dediğimiz dönem, <b>“sınırları”</b> temsil eden Kilise’nin sanatı ve bilimi ezdiği çağdır.</p>
<p>Kilise’nin herkes tarafından kabul edilmesini istediği dinî kuralları, ahlaki kuralları ve tartışılmasına bile izin vermediği <b>“kutsal”</b> değerleri vardı.</p>
<p>Dünya’nın <b>“yuvarlak olduğunu ve Güneş’in etrafında döndüğünü”</b> kabul ettirene kadar kaç hayat heba oldu, kaç asır ziyan edildi.</p>
<p>Sonunda sanat ve bilim galip geldi.</p>
<p><b><br/>“Rönesans”</b> bu galibiyetin adıdır.</p>
<p>İnsanlığın önü Rönesans’la açıldı.</p>
<p>Batı’daki o çok belalı kavgada sanatın, bize benzeyen toplumlarda sahip olmadığı şansları bulunuyordu.</p>
<p>Birincisi, Kilise’nin resmi, heykeli, müziği <b>“dinin”</b> parçası olarak benimsemesi ve kiliseler için sanatın bu alanlarına yer açarak para vermesi büyük bir estetik birikim sağlamıştı.</p>
<p>Biz bu estetik birikimi sağlayamadık.</p>
<p>İkincisi, Batı’da güçlü bir feodalitenin bulunmasıydı.</p>
<p>Osmanlı’nın aksine oralarda imparatorun <b>“mutlak”</b> iktidarını sınırlayan beylerin, prenslerin, küçük krallıkların bulunması, sanatçılara Kilise’nin gölgesindeki <b>“merkezî iktidara”</b> karşı güçlü sığınaklar sağlıyordu.
                                    	<br/><br/>
<a class="lnk2" href="/web/20130525044522/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-sanat-ve-kavga.htm), [web.archive.org (arşiv bağlantısı)](http://web.archive.org/web/20130525044522/http://www.taraf.com.tr/ahmet-altan/makale-sanat-ve-kavga.htm)
