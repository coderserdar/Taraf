# BDP’yi kapatmaya mı hazırlanıyorlar...

*Ahmet Altan 27.12.2011*

<div class="yazi"><p>Tuhaf şeyler oluyor.</p>
<p>Önceki gün, Başbakan’ın başdanışmanı ve AKP milletvekili Yalçın Akdoğan, <b>“Yasin Doğan”</b> mahlasıyla <i>Yeni Şafak</i>’ta bir yazı yazdı.</p>
<p>BDP’yi ağır biçimde suçlayan ve tehdit eden bir yazıydı.</p>
<p>Yazıyı okuyunca, <b>“bunlar BDP’yi kapatıp, milletvekillerini de tutuklamaya mı hazırlanıyorlar”</b> diye endişelendim.</p>
<p>Dün de İçişleri Bakanı İdris Naim Şahin, hedefinde BDP olan çok ağır açıklamalar yaptı ve <b>“BDP, PKK’nın uzantısıdır”</b> dedi.</p>
<p>İstihbarat dünyasının içinden gelen ünlü yazar John Le Carré, <b>“Casuslar dünyasında tesadüf yoktur”</b> der, <b>“aynı yerinde vuruk izi olan bir arabayı aynı gün iki kez görürseniz izleniyorsunuz demektir”</b>.</p>
<p>Siyaset dünyasında da pek tesadüf yoktur.</p>
<p>İktidar partisinden iki yönetici, iki gün arayla aynı partiyi <b>“yasadışı işler yapmakla suçluyorsa”</b> akıllarında pek de tekin olmayan bir şeyler var demektir.</p>
<p>AKP, BDP’yi menzil içine çekmiş görünüyor.</p>
<p>BDP, gereksiz yere sivil siyaseti çok zorlayan işler, konuşmalar, açıklamalar yaptı.</p>
<p>Ama unutmayın ki o zamanki konjonktür çok farklıydı.</p>
<p>Devlet, hem Apo’yla, hem de PKK’nın Kandil’deki yöneticileriyle müzakereler yapıyordu.</p>
<p>Anlaşmaya çok yaklaşılmıştı.</p>
<p>MİT yetkilileri, Kandil yöneticileriyle konuşurken <b>“özerklikten, eğitimin yerel yöneticilere bırakılmasından, Apo’nun ev hapsine çıkarılmasından”</b> söz ediyordu.</p>
<p>Bizzat MİT yöneticileri Kandil’dekilerden Apo’ya mektup taşıyordu.</p>
<p>Hakkâri ve Şırnak <b>“gayrı resmî biçimde”</b> PKK’nın yönetimine bırakılmış gibiydi.</p>
<p>Hatta, Apo’ya <b>“ev hapsi”</b> için Çınarcık’ta yer arandığı bile söyleniyordu.</p>
<p>PKK’nın <b>“legalleşip siyasallaşmasına”</b> bir adım kalmış gibi gözüküyordu, Apo, <b>“Kürt tarihinin en büyük anlaşmasını yapıyoruz”</b> demişti.
                                    	<br/><br/>
<a class="lnk2" href="/web/20120418210309/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-bdp-yi-kapatmaya-mi-hazirlaniyorlar.htm), [web.archive.org (arşiv bağlantısı)](http://web.archive.org/web/20120418210309/http://www.taraf.com.tr:80/ahmet-altan/makale-bdp-yi-kapatmaya-mi-hazirlaniyorlar.htm)
