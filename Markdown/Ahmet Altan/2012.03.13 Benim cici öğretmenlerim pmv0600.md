# Benim cici öğretmenlerim

*Ahmet Altan 13.03.2012*

<div class="yazi"><p>Bu gazeteyi çıkartmaya başladığımızdan beri herkesten gazetecilik dersi alıyorum, bir şikâyetim yok, medyada bu gazeteyi benden daha iyi çıkartacak en aşağı yüz kişi vardır, bunu da alaycı bir tonda söylemiyorum, gerçekten buna inanarak, içtenlikle söylüyorum.</p>
<p>Keşke böyle bir gazeteyi onlar çıkarsaydı da ben okusaydım, daha çok tercih ederdim ama öyle olmadı.</p>
<p>Son derslerimi de Stratfor belgeleri ve Başbakan’la nasıl konuşulur üzerinden alıyorum.</p>
<p>Nedense hep <b>“susmam”</b> öneriliyor bana.</p>
<p>Dağlıca’da da, Aktütün’de de, Hantepe’de de, Ergenekon’da da, Balyoz’da da, Lahika’da da, Uludere’de de, Başbakan’ın başdanışmanı hakkında da aldığım öğüt hep aynı, <b>“bunları yayınlama”</b>.</p>
<p>Eskiden general yandaşlarının, şimdi de Başbakan gazetecilerinin önerileri geliyor hep aynı yere çıkıyor, <b>“güç sahiplerini rahatsız etme”</b>. </p>
<p>Eskiden generaller, şimdi de Erdoğan aynı şeyi söylüyor, <b>“ben her şeyi yaparım, hiçbir şeyin hesabını vermem”</b>, ben de eskiden generallere, şimdide Erdoğan’a aynı şeyi söylüyorum, <b>“her şeyi yapamazsınız, yaptığınız her şeyin de hesabını verirsiniz”</b>.</p>
<p>Kavganın özeti bu.</p>
<p>Ben <b>“yönetenler hesap vermeli”</b> diyorum, bana gazeteciliği öğretenler de <b>“vermeyiversinler, şimdi eleştirirsen onun yerine çok korkunç bir şey gelir”</b> diye beni korkutuyorlar.</p>
<p>Aktütün’de öldürülen insanların hesabını vermeyen generallerle, Uludere’de öldürülen insanların hesabını vermeyen Erdoğan arasında nasıl bir fark var?<br/><br/><b>“AKP’yi ve Gülen’i Bitirme Planı”</b> hakkında <b>“kâğıt parçası”</b> diyenle, <b>“Başbakan’ın başdanışmanı en büyük kaynağımız, kaynaklarımızı görevlendiririz”</b> diyen Stratfor belgesine “dedikodu” diyenler arasında nasıl bir fark var peki?</p>
<p>Aktütün’ü yayımladığımızda bize <b>“küstah”</b> diye bağıran generalle, Stratfor belgesini yayımladığımızda küstah diye bağıran Başbakan arasında nasıl bir fark bulunuyor?</p>
<p>Ben bu haddini bilmez laflara cevap verdiğimde o zamanki yandaşlar <b>“koskoca generale böyle söyleyemezsin”</b> diyorlardı, şimdiki yandaşlar da <b>“koskoca başbakanla böyle konuşamazsın”</b> diyorlar.
                                    	<br/><br/>
<a class="lnk2" href="/web/20130525041509/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-benim-cici-ogretmenlerim.htm), [web.archive.org (arşiv bağlantısı)](http://web.archive.org/web/20130525041509/http://www.taraf.com.tr/ahmet-altan/makale-benim-cici-ogretmenlerim.htm)
