# Bir öneri...

*Ahmet Altan 23.08.2011*

<div class="yazi"><p>Önceki gece yarısı dünya televizyonlarından naklen Kaddafi’nin devrilişini izliyordum.</p>
<p><i><br/>El Cezire</i> muhabiri Trablus’a isyancılarla birlikte girerken, <i>CNN</i> muhabiri de başkentin ortasındaki bir otelin içinde gelişmeleri bildiriyordu.</p>
<p>İsyancılar ya da <b>“resmî”</b> deyimle <b>“muhalifler”</b> kentin içinde <b>“santim santim”</b> Kaddafi’nin adamlarını gerileterek ilerlerken halk da onları sevinç gösterileriyle karşılıyordu.</p>
<p>Yollarda, kaçan askerlerin geride bıraktığı üniformalar vardı.</p>
<p>Kaddafi’nin iki oğlunun <b>“teslim”</b> olduğu açıklanıyordu.</p>
<p>Ve, Kaddafi devlet televizyonuna bağlanıyordu sık sık.</p>
<p>Görüntüsü yoktu, sadece sesi duyuluyordu ve söyledikleri ekrana Arapça yazılıyordu.</p>
<p>Durumun farkında değildi, <b>“direneceğini”</b> söylüyor, isim isim sayarak <b>“aşiretleri”</b> Trablus’a kendisine yardıma gelmeye çağırıyordu.</p>
<p>Can çekişen bir adamı andırıyordu konuşmaları.</p>
<p>Sanırım ondan en çok nefret edenler bile ona acımışlardır.</p>
<p>Gerçeği görememesi, onu zavallılaştırıyordu.</p>
<p>Her şey bitmişti ama o, bunu anlayamıyordu.</p>
<p>Yeryüzündeki milyarlarca insanın gördüğünü göremeyen tek kişi belki de oydu.</p>
<p>Bazen insanların körleşebileceğini, gerçeklerden kopup kendi kafalarının içindeki <b>“hayal dünyasına”</b> hapsolabileceklerini anlıyordunuz.</p>
<p>Kaddafi’nin körlüğünü, biten savaşın son saatlerinde artık ölmemeleri gerekirken hâlâ ölen insanlar ödüyordu.</p>
<p>Aslında Libya diktatörünün işi şubatta ayaklanma başladığında bitmişti, bunu kavrayıp çekilseydi, hem insanlar ölmeyecekti hem de kendisi ve çocukları dünyanın bir köşesinde yaşamlarını sürdürebileceklerdi.
                                    	<br/><br/>
<a class="lnk2" href="/web/20111214093637/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-bir-oneri-2.htm), [web.archive.org (arşiv bağlantısı)](http://web.archive.org/web/20111214093637/http://www.taraf.com.tr:80/ahmet-altan/makale-bir-oneri-2.htm)
