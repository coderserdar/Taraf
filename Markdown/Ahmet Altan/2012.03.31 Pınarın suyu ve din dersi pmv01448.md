# Pınarın suyu ve din dersi

*Ahmet Altan 31.03.2012*

<div class="yazi"><p>Kötü şeyler yazmaktan sıkıldım. </p>
<p>Hadi önce iyi şeyleri yazalım bugün, sonra söylemek istediğimizi söyleriz.<br/><br/><i>Özgür Gündem</i>’in yasak kararı kalktı, herkes gibi ben de çok sevindim, kapatılması ne hukuka, ne adalete, ne ahlaka uygundu. </p>
<p>İkincisi, önceki akşam parlamentoda Başbakan Erdoğan, Ali Babacan, Salih Kapusuz, Abdülkadir Aksu, BDP’den Sırrı Sakık, Sırrı Süreyya Önder, CHP’den Durdu Özpolat kuliste birlikte çay içip simit yemişler.</p>
<p>Siyasette insani <b>“dokunuşlar”</b> görmek herkese iyi gelecek, <b>“düşman”</b> değil <b>“rakip”</b> olmaları, şakalaşmaları, belki de bunlara çok aç bir hale geldiğimizden içimi ısıttı.</p>
<p>Şimdi gelelim asıl söylemek istediğime, uzun zamandır bir türlü lafı denk getirip de yeniden yazamadığım şu eğitim meselesine ve meşhur 4+4+4 sistemine.</p>
<p>Ben bu reformu desteklediğimi söylemiş, dostlarımdan epeyce bir zaparta yemiştim, daha sonra AKP’lilerin asıl amacının <b>“eğitim reformu”</b> değil <b>“imam-hatiplerin ortaokulunu açmak”</b> olduğu anlaşılmıştı, ben de eleştirenlerin bu açıdan haklı olduğunu, reformun eğitimden daha başka amaçlar beslediğini de yazmıştım.</p>
<p>Devamını yazmak bir türlü kısmet olmamıştı.</p>
<p>Şimdi konu yeniden kavga dövüşle gündeme gelince bana da asıl söylemek istediklerimi bir daha söylemek fırsatı doğdu.</p>
<p>Öncelikle şu AKP’lilerin <b>“imam-hatiplerin ortaokulunu açmak”</b> için eğitim reformu yapmaları konusundan başlayalım.</p>
<p>Neden bu ülkede hâlâ bir siyasi parti <b>“ben imam-hatiplerin ortaokulunu açmak istiyorum”</b> diye açıkça söyleyemiyor da bin türlü hülle yapıyor?</p>
<p>Burada ilk sorgulamamız gereken herhalde AKP’lilerin niyetinden çok, siyasetçilerin niyetini açıkça söyleyemediği bir ortamın hâlâ bu ülkede neden baskın olduğu.
                                    	<br/><br/>
<a class="lnk2" href="/web/20130525034042/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-pinarin-suyu-ve-din-dersi.htm), [web.archive.org (arşiv bağlantısı)](http://web.archive.org/web/20130525034042/http://www.taraf.com.tr/ahmet-altan/makale-pinarin-suyu-ve-din-dersi.htm)
