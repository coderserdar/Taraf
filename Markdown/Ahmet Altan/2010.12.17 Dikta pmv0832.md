# Dikta

*Ahmet Altan 17.12.2010*

<div class="yazi"><p>Darbelerle başa geçmiş diktatörleri iktidarda tutan güç, onları oraya getiren ordu değil, onları destekleyen halktır.</p>
<p>Her diktatör mutlaka halkının, en azından önemli bir kısmının, desteğine sahiptir.</p>
<p>Ordu diktatörleri iktidara getirebilir ama onları iktidarda tutacak o <b>“hayati”</b> desteği sağlayamaz, o desteği ancak medya sağlar.</p>
<p>Türkiye, İttihatçılardan bu yana çok darbe, çok darbe girişimi, çok darbe planı gördü.</p>
<p>Hiçbiri yargılanmadı.</p>
<p>Çünkü halk darbeye karşı değildi.</p>
<p>Medya, orduyu, darbeyi kutsallaştırmış, sivilleri, muhalifleri aşağılamıştı.</p>
<p>Bir bakın, medyada, özellikle de karikatürlerde siyasilerin ve muhaliflerin nasıl tarif edildiğine.</p>
<p>Siyasetçiler yalancı, güvenilmez, çıkarcıdır.</p>
<p>Aydınlar, Tarçın Bey türünden züppelerdir.</p>
<p>Dindarlar, koca sakallı yobazlardır.</p>
<p>Diktatörlerle, orduyla ve subaylarla ilgili neredeyse bir tek karikatür, bir tek eleştiri yoktur.</p>
<p>Bugün ilk kez Balyoz Darbe Planı’nın sanıkları yargı önüne çıktıysa, bu, ordunun darbecileri desteklemekten vazgeçmesinden değil, halkın artık darbecileri ve orduyu desteklememesindendir.</p>
<p>Bunun da birçok nedeni var.</p>
<p>En büyük nedenlerden biri, medyanın bir bölümünün eski alışkanlıklarından vazgeçmesinden ve olayların içyüzünü açığa çıkarmasındandır.</p>
<p>Halkın önemli bir kısmı, belki de ilk kez ordudan ve darbecilerden kuşku duyuyor.</p>
<p>Eğer gerçekçi olursak, darbelere ve orduya karşı oluşan tepki aslında büyük bir “demokrasi” aşkından kaynaklanmıyor.</p>
<p>Henüz öylesine kökleşmiş bir demokrasi aşkı yok bizim ülkemizde, olsa polislerin gençleri dövmesine, lokantaları basıp çocukları korkutmasına da aynı oranda tepki gösterilirdi.
                                    	<br/><br/>
<a class="lnk2" href="/web/20111123190210/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123190210/http://taraf.com.tr/ahmet-altan/makale-dikta.htm)
