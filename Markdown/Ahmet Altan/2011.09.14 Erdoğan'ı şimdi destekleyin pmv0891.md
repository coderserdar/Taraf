# Erdoğan’ı şimdi destekleyin

*Ahmet Altan 14.09.2011*

<div class="yazi"><p>Başbakan Erdoğan, Ortadoğu’da çok başarılı bir geziyi sürdürürken gündeme <b>“PKK-MİT görüşmelerinin”</b> bantları düştü.</p>
<p>Arap <b>“sokaklarının”</b> Arap <b>“saraylarını”</b> yıktığı bir dönemde Erdoğan <b>“sokakların”</b> liderliğine oynayarak Ortadoğu’da kendisine büyük bir destek ve prestij yarattı.</p>
<p>Her politika gibi bu politikanın da artıları ve eksileri var elbet.</p>
<p>Ortadoğu’nun liderliğini üstlenip Batı’yla ilişkilerinde büyük bir pazarlık gücü kazanırken, henüz <b>“içerdeki”</b> sorunlarını çözememiş bir ülke olarak çok da fazla düşman yaratıyor <b>“sokakların”</b> sevdiği sert çıkışları ve girdiği liderlik mücadelesiyle.</p>
<p>Sağlam bir ekonomi <b>“en güçlü”</b> yanı Erdoğan’ın, Kürt meselesi de <b>“en zayıf”</b> yanı.</p>
<p>Erdoğan başladığı işi bitirebilse ve Kürt sorununu bir çözüme kavuşturabilseydi, Türkiye’nin ve Erdoğan’ın Ortadoğu’daki liderliği <b>“demokrasi”</b> çimentosuyla tahkim edilmiş olacaktı.</p>
<p>Bunun eksikliği şimdi ciddi bir zaaf yaratıyor.</p>
<p>Doğru, Erdoğan bu sorunu çözemedi, girişimlerini bir sonuca eriştiremedi ama gündeme düşen <b>“PKK-MİT”</b> görüşmeleri, Başbakan’ın bu konuda <b>“gerçek bir lider”</b> vizyonuna sahip olduğunu ortaya koydu.</p>
<p>Haber sitelerine düşen bu kayıtlardaki konuşmalar, sanırım <b>“ucuz bir muhalefet”</b> anlayışı tarafından kıyasıya eleştirilecektir.</p>
<p>Hâlbuki, bu konuşmalar Erdoğan’ın gerçekten büyük bir alkışı hak ettiğini gösteriyor.</p>
<p>Hem kendisi hem de ülkesi için arzuladığı <b>“liderlik”</b> için Kürt sorununun önemini kavradığı ve bu konuda <b>“milliyetçi önyargılardan”</b> sıyrılabildiğini PKK’ya temsilci göndermesinden anlıyoruz.
                                    	<br/><br/>
<a class="lnk2" href="/web/20111209051600/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-erdogan-i-simdi-destekleyin.htm), [web.archive.org (arşiv bağlantısı)](http://web.archive.org/web/20111209051600/http://www.taraf.com.tr:80/ahmet-altan/makale-erdogan-i-simdi-destekleyin.htm)
