# Kendi aramızda

*Ahmet Altan 30.03.2012*

<div class="yazi"><p>Bu, Osmanlı’dan beri böyle, bir yandan gelişmiş dünyanın bir parçası olmak istiyoruz, bir yandan da o dünyanın ölçülerini kabul etmek istemiyoruz. </p>
<p>Daha doğrusu, istemeyen biz değiliz, ülkeyi yönetenler o <b>“ölçülere”</b> uymak istemiyorlar. </p>
<p>Çünkü, gelişmiş dünya taa Magna Carta’dan bu yana yöneticilerin <b>“keyfiliğini”</b> engelleyecek düzenlemeler getiriyor.</p>
<p>Bizim yöneticiler ise <b>“keyfilik bağımlısı”</b>, keyiflerine göre hareket edemeyecekleri sınırlamalarla, hakla, hukukla karşılaştıklarında elleri titremeye, nöbetler geçirmeye başlıyorlar.</p>
<p>Osmanlı bitti ama padişahlık hiç bitmedi.</p>
<p>Atatürk de aynı şeyi istiyordu, İsmet Paşa da, daha sonra sıra sıra darbelerle iktidarı ele geçiren generaller de.</p>
<p>Tam bunları değiştiriyoruz derken şimdi yeniden başa dönüyoruz.</p>
<p>Biz bunları değiştirme yoluna nasıl girmiştik?</p>
<p>Avrupa Birliği üyeliğine aday olarak, Birlik’in <b>“ölçülerini”</b> kabul ederek.</p>
<p>Generallerin <b>“bin yıl süreceğini”</b> sandıkları keyfiliği, padişahlığı, halkı kale almamayı içeride bitirecek bir güç yoktu, halkın ve temsilcilerinin kuvvetli bir müttefike ihtiyacı vardı.</p>
<p>Bu kavgada AB’nin müttefikliğine sığındık.</p>
<p>Onun hukuk kurallarını çeşitli <b>“uyum yasalarıyla”</b> buraya taşıdık.</p>
<p>Keyfiliğe sınırlar getirdik.</p>
<p>Generallerin darbeciliğinin önünü kestik.</p>
<p>12 Eylül’den bu yana yapılan ve yapılmaya heveslenilen bütün darbeler ve darbe girişimleri şimdi yargı önünde.</p>
<p>Bu gelişmeler evrensel hukuka uyularak sağlandı.</p>
<p>O hukukun kuralları var.</p>
<p>Gelişmiş ülkeler tarafından kabul edilen kurallar.</p>
<p>Gelişmemiş ülkelerin yöneticilerine ağır gelen kurallar bunlar.</p>
<p>O yöneticiler, kural sevmiyorlar, hukuk sevmiyorlar, iktidarlarının halkın çıkarı için sınırlanmasını sevmiyorlar.</p>
<p>Şimdi, bir zamanlar Avrupa Birliği’ne övgüler yağdıran AKP iktidarı <b>“gelişmiş dünyanın”</b> kurallarından sıyrılmaya çalışıyor.
                                    	<br/><br/>
<a class="lnk2" href="/web/20130525042006/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-kendi-aramizda.htm), [web.archive.org (arşiv bağlantısı)](http://web.archive.org/web/20130525042006/http://www.taraf.com.tr/ahmet-altan/makale-kendi-aramizda.htm)
