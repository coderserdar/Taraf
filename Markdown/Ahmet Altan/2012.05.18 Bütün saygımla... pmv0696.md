# Bütün saygımla...

*Ahmet Altan 18.05.2012*

<div class="yazi"><p>Eskilerde de böyleydi herhalde ama son zamanlarda sanırım daha da koyulaştı, artık <b>“eleştirinin”</b> her türü <b>“düşmanlık”</b> olarak kabul ediliyor.</p>
<p>Ortak algıya göre <b>“düşmanlar”</b> eleştirir.</p>
<p>Bu değerlendirmenin tersi de tabii geçerli, dostlar da över.</p>
<p>Dostluğa biçilen kıymet de böylece ortaya çıkıyor, dostsan öveceksin.<br/><br/><b>“Ne yapalım bu da böyle işte”</b> deyip geçebileceğimiz bir durum değil bu, karşımızda duran <b>“toplumsal algı”</b> aynı zamanda <b>“korkunç”</b> bir <b>“hatasızlık”</b> önkabulüne dayanıyor.</p>
<p>Herkese göre tuttuğu taraf <b>“mutlak bir haklılığa”</b> sahip ve tümüyle hatadan azade.</p>
<p>Eleştirilecek hiç bir yanı yok.</p>
<p>Ona <b>“bak böyle davranırsan sonu iyi bitmeyecek”</b> demek bir yardım etme, düzeltme isteğinden kaynaklanmıyor, çünkü o hiçbir düzeltmeye gerek duymayan bir hatasızlık çizgisinde yürüyor.</p>
<p>Hiçbir uyarıya ihtiyacı olmayan bir <b>“mükemmeliyeti”</b> eleştirmek de yalnızca düşmanlıkla açıklanabilir tabii.</p>
<p>Sizce bu sağlıklı bir duygu ve düşünce dünyasının işareti mi?</p>
<p>Daha da ürkütücü olanı, bu önkabulün dışına çıkabilen kimse yok.</p>
<p>Dehşet verici bir taleple karşı karşıyayız, <b>“beni öv”</b>, <b>“ne yaparsam yapayım onun doğru olduğunu kabul et”</b>, <b>“sakın beni eleştirme, düzeltme, uyarma”</b>.</p>
<p>Neden?<br/><br/><b>“Çünkü ben hatadan münezzehim, ben hatasızım, ben mutlak haklılığı ve doğruluğu temsil ediyorum.”</b></p>
<p>Bir bakın etrafınıza, bu tavrın dışında bir tavırla karşılaşacak mısınız?</p>
<p>Toplum öbeklere ayrılmış ve her öbek bir <b>“küçük tanrı”</b>, sadece o haklı ve herkes haksız, sadece o doğru başka herkes yanlış.</p>
<p>Bir toplumun belkemiği böyle kökünden çarpıldı mı <b>“eleştiri”</b> düşmanlık olur, dostluk <b>“dalkavukluğa”</b> indirgenir.</p>
<p>Dünyanın en büyük rezili de olsan eğer <b>“översen”</b> seni dost diye bağırlarına basmaya hazırlar, bir <b>“değerler hiyerarşisi”</b>, dostu düşmanı birbirinden ayıracak bir algı açıklığı, eleştiriyi içine sindirebilecek bir özgüven yok.
                                    	<br/><br/>
<a class="lnk2" href="/web/20130525041100/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-butun-saygimla.htm), [web.archive.org (arşiv bağlantısı)](http://web.archive.org/web/20130525041100/http://www.taraf.com.tr/ahmet-altan/makale-butun-saygimla.htm)
