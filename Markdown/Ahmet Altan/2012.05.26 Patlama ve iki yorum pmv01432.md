# Patlama ve iki yorum

*Ahmet Altan 26.05.2012*

<div class="yazi"><p>PKK sempatizanı bir okurumuz var, hemen hemen her gün mail atar.</p>
<p>Gazeteyi ve beni eleştirir, eleştirir diyorum ama aslında yazılarında öfkesini ifade biçimi eleştiriyi epey aşar, daha ziyade hakaret eder.</p>
<p>Babamın deyişiyle <b>“el içinde zülüf kesiyoruz”</b>, her lafı duyacağız.</p>
<p>Dün gönderdiği mail çok ilgimi çekti.</p>
<p>Özetle, <b>“Ben şimdi ne olacağını söyleyeyim”</b> diyordu, <b>“devlet bir yerde açık verecek, PKK saldıracak, on- on beş asker ölecek, gündem değişecek, Uludere unutulacak”</b>.</p>
<p>Bu ülkedeki insanların mantıklarının çalışma biçimi çok ilginç, <b>“PKK’nın bir saldırısıyla”</b> gündemin değişeceğini öngörüyordu ama bundan dolayı <b>“saldırıyı”</b> yapacağını tahmin ettiği PKK’yı değil de saldırıda askerleri <b>“ölecek”</b> olan orduyu ve devleti sorumlu tutuyordu.</p>
<p><b><br/>“Oyun bu kadar açıksa neden PKK saldırıyor”</b> demiyordu.</p>
<p>Bir <b>“tuzak”</b> kurulacağını iddia ediyordu ama bu <b>“tuzağa”</b> düşecek olan, onun gördüğünü görmeyen PKK liderlerini bundan dolayı eleştirmek aklına gelmiyordu.</p>
<p>Devleti ya da hükümeti desteklediği için onların hiçbir hatasını görmek istemeyenler olduğu gibi PKK’yı ya da başka bir örgütü tutunca da onun hiçbir hatasını görmek istemeyenler çok bu ülkede.</p>
<p>Kürt ya da Türk, solcu ya da sağcı, dindar ya da dinsiz, hepimiz bu toprakların çocuklarıyız ve hepimiz <b>“eleştirmek düşmanlıktır”</b> anlayışından nasibimizi almışız.</p>
<p>Neyse, bu çarpılmayı kolayından değiştiremeyeceğiz, bunu böyle kabul edip, bir gün değişeceğini umut edeceğiz.</p>
<p>Mail’de asıl ilginç olan bir saldırının olacağını öngörmesiydi.</p>
<p>Ve onun öngördüğü saldırı Pınarbaşı’nda gerçekleşti.</p>
<p>İlk iddialara göre üç PKK’lı bomba yüklü arabalarını Emniyet’in önünde patlattı, bir polisle saldırıyı düzenleyen üç PKK’lı hayatını kaybetti, on kişi yaralandı.
                                    	<br/><br/>
<a class="lnk2" href="/web/20130525035251/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-patlama-ve-iki-yorum.htm), [web.archive.org (arşiv bağlantısı)](http://web.archive.org/web/20130525035251/http://www.taraf.com.tr/ahmet-altan/makale-patlama-ve-iki-yorum.htm)
