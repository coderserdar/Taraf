# Peki niye?

*Ahmet Altan 17.02.2012*

<div class="yazi"><p>Şu anda dünyada en zor iş ne? </p>
<p>Her yanı saran ekonomik krizin dalgalarından kurtulmak, ekonomiyi sağlam götürmek.</p>
<p>Almanya dışında neredeyse bütün Avrupa sallanırken, ülkeler ciddi sorunlarla boğuşurken, Yunanistan batmanın eşiğine gelmişken bu zor işi başaran ülke hangisi?</p>
<p>Türkiye.</p>
<p>Bütçesi sağlam, yeryüzünde konjonktürel işsizlik dörtnala giderken işsizliği azaltıyor, büyümesini sürdürüyor, enflasyon her şeye rağmen kontrol altında, yatırımlar kesintisiz sürüyor...</p>
<p>Geleneksel sorun olan <b>“tasarruf oranlarını”</b> arttıramıyor, cari açık rekorlar kırıyor ama bu sorunlar da dışarıdan bulunan paralarla çözülüyor.</p>
<p>Yeryüzü kan ağlarken, ülkeler batarken Türkiye’nin bu büyük ekonomik başarısıyla kendini huzurlu, rahat ve güvenli hissetmesi gerekmez mi?</p>
<p>Gerekir ama öyle hissetmiyoruz.</p>
<p>Ekonomisi taş gibi sağlam gözüken ülke dört bir yanından su alıyor.</p>
<p>Her gün yeni bir skandal patlıyor.</p>
<p>Niye?</p>
<p>Neden futbolundan ihalesine, polisinden MİT’ine, yargısından siyasetine, ordusundan medyasına kadar her yanda sorun var?</p>
<p>Niye her şey karanlık ve kirli gözüküyor?</p>
<p>Demek ki bu ülkenin <b>“parayla”</b> çözülemeyen daha başka sorunları var.</p>
<p>Ekonomi bir ülkenin kalbidir, kalp iyi, sağlıklı bir şekilde kan pompalıyor ama başta beyin olmak üzere diğer organlar hastalıklı, ne kadar kan giderse gitsin doğru dürüst çalışmıyor.</p>
<p>Cumhuriyet, sakat doğmuş bir çocuk çünkü.</p>
<p>Atatürk’ün <b>“tek adam, tek parti”</b> tutkusu daha doğarken Cumhuriyet’i sakatlamış.</p>
<p>O, kendi <b>“mutlak iktidarını”</b> garantiye almak istiyordu, bunun için kurduğu sistemi de, <b>“tek adamın”</b> mutlak iktidarının <b>“en iyi yönetim biçimi”</b> olduğunu savunarak kurdu.
                                    	<br/><br/>
<a class="lnk2" href="/web/20130525040140/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-peki-niye-2.htm), [web.archive.org (arşiv bağlantısı)](http://web.archive.org/web/20130525040140/http://www.taraf.com.tr/ahmet-altan/makale-peki-niye-2.htm)
