# Erdoğan’a ne oluyor

*Ahmet Altan 25.05.2012*

<div class="yazi"><p>Son on yıla baktığınızda, bugün Tayyip Erdoğan’ın içinden bir başka Tayyip Erdoğan’ın çıktığını söyleyebiliriz sanırım.<br/><br/><b>“O zaten öyleydi, şimdi aslına dönüyor”</b> diyenler var.</p>
<p>O zaman “<b>Erdoğan aslında neydi”</b> diye sormalıyız.</p>
<p>Neydi aslında Erdoğan?</p>
<p>İlk belirleyici özelliği <b>“dindarlığı”</b>dır herhalde, eğitimiyle, yetiştiği ortamla, yaşam biçimiyle <b>“dindar”</b> bir insan.</p>
<p>Peki, bu <b>“dindar”</b> insanın <b>“ölülerinizi hayırla yâd edin”</b> emrine rağmen Uludere’de ölenler hakkındaki sözlerini, <b>“tazminatı veririz”</b> maddiyatçılığını, ölenlerden bir duayı, ölen yakınlarından bir <b>“taziyeyi”</b> sakınmasını nasıl açıklayacaksınız?</p>
<p>Ölüm karşısında hiçbir manevi değere aldırmayan bir dindar olabilir mi?</p>
<p>Hiç tanımadığı bir insanın mezar taşına rastladığında bile <b>“Allah rızası için”</b> bir Fatiha okuyan bir dinin dindarı bu insan, Uludere’deki ölülerden bir Fatiha’yı esirgemesini nasıl dindarlıkla açıklayacağız?</p>
<p>Üstelik, <b>“yaratılanı severiz yaratandan dolayı”</b> sözünü bir zamanlar diline pelesenk etmiş bir insandan söz ediyoruz, nasıl bir dindarlık <b>“yaratılanlara” </b>karşı bu hoyratlığı açıklayabilir?</p>
<p>Erdoğan’daki değişimi <b>“dindarlıkla”</b> açıklamanın gerçeği anlamaya pek yetmediğini düşünüyorum doğrusu.</p>
<p>Elbette bana gelen mektuplardan bütün Türkiye’yi ve Türkiye’deki bütün dindarları kapsayan genel bir sonuç çıkartamayız ama Erdoğan’ın davranışlarının Müslümanlar arasında hoşnutsuzluk yarattığını söyleyebileceğimizi sanıyorum.</p>
<p>Hiçbir dindar Müslüman açıkça Erdoğan’ın davranışlarına sahip çıkamıyor, onun yaptıklarını <b>“dinen”</b> savunamıyorsa, karşılaştığımız durumu dindarlıkla açıklamaya çalışmak fazla <b>“düz”</b> bir açıklama olur.</p>
<p>Peki, eğer benim gördüklerim doğruysa, bu değişim <b>“dindarlıkla”</b> açıklanamayacaksa neyle açıklanacak?</p>
<p>Siyasetle mi?</p>
<p>Başbakan Erdoğan, <b>“başkan”</b> olmak istiyor.
                                    	<br/><br/>
<a class="lnk2" href="/web/20130525042125/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-erdogan-a-ne-oluyor.htm), [web.archive.org (arşiv bağlantısı)](http://web.archive.org/web/20130525042125/http://www.taraf.com.tr/ahmet-altan/makale-erdogan-a-ne-oluyor.htm)
