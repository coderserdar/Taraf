# Güvensizlik

*Ahmet Altan 05.04.2011*

<div class="yazi"><p>Türkiye, bir toplumun geçebileceği en kritik eşiklerden birinden geçiyor.</p>
<p>Neredeyse her konu, tek başına sahip olması gerekenden daha büyük ve daha geniş kapsamlı bir ağırlığa sahip.</p>
<p>Birkaç günden beri çocukların üniversiteye girmesi için yapılan sınavlarda <strong>“hile”</strong> olup olmadığını konuşuyoruz.</p>
<p>Ama bir bakıyorsunuz, mesele o sınavla ya da eğitim sistemimizle ilgili olmaktan çıkmış, karşılıklı kamplardaki insanların birbirlerini suçlaması için bir vesileye dönüşmüş.</p>
<p>Sınavlardan sorumlu yetkili, bir milyon yedi yüz bin sınav kâğıdının her birinin soru ve cevaplarının değişik biçimlerde sıralandığını açıkladı, bütün sınav kitapçıklarını da bilgisayara yükleyip söylediğini kanıtladı.</p>
<p>O yöneticinin konuşması, AKP sempatizanları tarafından <strong>“mutlaka doğru söylüyordur”</strong>, AKP karşıtları tarafından da <strong>“mutlaka yalan söylüyordur”</strong> diye karşılandı.</p>
<p>Siyasi beklentilerin ve öfkelerin çocukların geleceğinden daha önemli bir hale geldiğini gördük.</p>
<p>Aslında bunu epeyce bir zamandır izliyoruz.</p>
<p>Karşılıklı olarak inanılmaz bir güvensizlik var.</p>
<p>Bu güvensizlik için herkesin de haklı nedenleri bulunuyor.</p>
<p>Türkiye siyasi açıdan bir <strong>“fetret”</strong> devrine girdi.</p>
<p>Cumhuriyet kurulduğundan bu yana süren askerî vesayet artık kaçınılmaz olarak sona eriyor, askerî iktidarın geri çekilerek boşalttığı alanı doldurmak isteği ise neredeyse tarafları çıldırtmış vaziyette.</p>
<p>Namık Çınar, <strong>“Biz sizin çıraklık döneminizi sevmiştik,”</strong> dediği dünkü harika yazısında AKP’yi kucaklayan o sevginin nedenlerini de sıralamıştı, <strong>“Yeniydiniz, mağdurdunuz, acemiydiniz, heyecanlıydınız, ne yaptıysanız o dönemde yaptınız, halk da bu yüzden sevdi sizi”</strong>.
                                    	<br/><br/>
<a class="lnk2" href="/web/20111123185923/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123185923/http://taraf.com.tr/ahmet-altan/makale-guvensizlik.htm)
