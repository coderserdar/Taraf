# Niye öldürüldü bu çocuklar

*Ahmet Altan 30.12.2011*

<div class="yazi"><p>Dile kolay, otuz beş ölü.</p>
<p>Çoğu çocuk yaşta.</p>
<p>Kaçakçı çocuklar bunlar, savaşın altüst ettiği topraklarda yaşayabilmek için kaçakçılık yapıyorlar.</p>
<p>Katır sırtında sigara taşıyorlarmış, birkaç teneke mazot da varmış yanlarında.</p>
<p>F-16’lar bombalarla paramparça etmişler.</p>
<p>Genelkurmay’ın açıklamasına göre <b>“istihbarat”</b> gelmiş.</p>
<p>Baransu, haberinde daha ayrıntılı anlatıyor.</p>
<p>Onun haberine göre Kuzey Irak’taki bir MİT ajanı, <b>“Bahoz Erdal’la grubunun baskın için sınırı geçeceklerini”</b> bildirmiş.</p>
<p>Onun söylediği yeri gözetleyen Heronlar bir grubu saptamışlar.</p>
<p>Ama habere göre, Genelkurmay gelen grubu PKK’lılara benzetememiş, birkaç kez sormuş MİT’e <b>“bunlar PKK’lı mı”</b> diye, onlar da Kuzey Irak’taki adamlarına sormuşlar, o da ısrarla <b>“evet”</b> demiş.</p>
<p>Uçaklar da gidip öldürmüş.</p>
<p>Genelkurmay’ın açıklamasındaki <b>“istihbarat geldi”</b> lafıyla Baransu’nun haberi bir şekilde örtüşüyor.</p>
<p>Ama benim görebildiğim kadarıyla iş bu kadar basit değil.</p>
<p>Çünkü ortada cevabı olmayan bazı sorular var.</p>
<p>Birincisi, bu çocuklar <b>“kaçakçılık yapan”</b> bir köyün çocukları, onların kaçakçılık yaptıklarını herkes biliyor, her akşam <b>“kaçağa gidiyorlar”</b>, gidip geldikleri yol belli.</p>
<p>Kaçakçıların <b>“her zamanki”</b> yolu üstünde, PKK’lılara benzemeyen kalabalık bir grup gördüğünde <b>“burası kaçakçıların yolu, bunlar kaçakçı olmasın”</b> diyecek kadar bölgeyi bilen kimse yok muydu Genelkurmay’da bombalama emri verenler arasında?</p>
<p>İkincisi, oradaki sınır karakolları, kaçakçıların gidiş gelişlerini biliyorlar, o karakollara yakın bir mesafede kalabalık bir grup saptandığında neden o karakollara <b>“sizin o gruptan haberiniz var mı”</b> diye sorulmadı?</p>
<p>Üçüncüsü, bombardımana başlamadan önce neden sınır bölgesindeki birliklerden, o bölgedeki <b>“ajanlardan”</b> bilgi istenmedi?</p>
<p>Genelkurmay, <b>“grubun saptanmasıyla”</b> vurulması arasında <b>“üç saat”</b> geçtiğini söylüyor.
                                    	<br/><br/>
<a class="lnk2" href="/web/20120418210543/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-niye-olduruldu-bu-cocuklar.htm), [web.archive.org (arşiv bağlantısı)](http://web.archive.org/web/20120418210543/http://www.taraf.com.tr:80/ahmet-altan/makale-niye-olduruldu-bu-cocuklar.htm)
