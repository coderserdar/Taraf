# Bayram

*Ahmet Altan 30.08.2011*

<div class="yazi"><p>Eskiden bayramlar güzeldi.</p>
<p>Çünkü ben çocuktum.</p>
<p>Hiçbir şeyin farkında değildim, zaten umurumda da değildi, büyüklerin elini öptüğümüzde verilen kırmızı keselerin içinden çıkacak liraların kaç tane olacağı dünya savaşının çıkmasından çok daha önemliydi benim için.</p>
<p>Dut ağacının dibinde oturur paralarımı sayardım.</p>
<p>Verilecek çok ciddi ekonomi kararlarım olurdu, o paralarla kaç misket almalıyım, kaç çikolata, köşkün önünden akşamüstü fırından yeni çıkmış kekler, açmalar, çörekler, halkalar, bezeler satarak geçecek atlı arabalı <b>“pastaneden”</b> kaç açma, kaç çörek alabilirim, resimli romanlara kaç para ayırmalıyım, bu parayla bir futbol topu alabilir miyim...</p>
<p>Zor ama zevkli kararlardı.</p>
<p>O zamandan bu zamana hayat çok değişti ama bayramlar eskisi kadar güzel değil.</p>
<p>Çünkü ben büyüdüm.</p>
<p>Büyümekle kalmadım bir de yaşlandım.</p>
<p>Şimdi her şeyin farkındayım.</p>
<p>Bir de bayramda yazı yazıyorum.</p>
<p>Yandık yani...</p>
<p>Her şeyin farkında olan bir adamın bu ülkede bayramda yazı yazması, bir cenaze törenine palyaço kıyafetiyle katılmak gibi bir şey.</p>
<p>Yazı yazmasan, dertlere kapılarını kapatır, <b>“zihnine bir bayram tatili”</b> yaptırırsın, <b>“bayram bitince düşünürüz”</b> dersin ama yazı yazarken bunu söyleyemiyorsun.</p>
<p>Hele üstüne üstlük bir de gazete yönetiminde çalışıyorsan ve haberler başından aşağıya boca ediliyorsa, bayramın sevinciyle hayatın gerçekleri arasında eziliyorsun.
                                    	<br/><br/>
<a class="lnk2" href="/web/20111214084500/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-bayram-3.htm), [web.archive.org (arşiv bağlantısı)](http://web.archive.org/web/20111214084500/http://www.taraf.com.tr:80/ahmet-altan/makale-bayram-3.htm)
