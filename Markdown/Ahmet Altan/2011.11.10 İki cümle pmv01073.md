# İki cümle

*Ahmet Altan 10.11.2011*

<div class="yazi"><p>Eee, bayram bitti.</p>
<p>Döndük gene o kanlı ve kısır günlük hayatımıza.</p>
<p>O hayatta bizi çocukların ölümü ve o ölümleri durdurabilme çabası bekliyor.</p>
<p>Savaş çıldırmasına uğramış bunca yaşlının olduğu memlekette çocukları kurtarmak o kadar kolay değil, çünkü yaşlılığın bütün bencilliği ve aldırmazlığı ile gençleri kurban etmekte hiç tereddüt göstermiyorlar.</p>
<p>Söyledikleri her cümle, birilerinin daha ölümüne yol açıyor.</p>
<p>Ama PKK da, devlet de barışa muhtaç şu anda.</p>
<p>Babalanmalarına bakmayın, sıkıştılar ve <b>“savaş”</b> diye bağırarak sıkıştıkları köşeden kurtulmaları mümkün gözükmüyor.</p>
<p>Önce PKK’ya bakalım.</p>
<p>PKK yöneticilerinin çizdikleri strateji beş ayda çöktü.</p>
<p><b><br/>“Devrimci halk hareketi başlatacağız, gerilla da, halk da hazır”</b> derken Kazan Vadisi’nde onlarca çocuğu ölüme teslim ettiler.</p>
<p>Kalkıp bir de yalan söylediler, <b>“bizim orada adamımız yok”</b> diye.</p>
<p>Şimdilik Kürt halkı bu ölümlerin hesabını yüksek sesle sormuyor ama içleri öfkeyle ve acıyla kabarıyor.</p>
<p>Zamanında önlem alıp gerillalarını Kuzey Irak’taki kışlaklarına çekmedikleri için söylenenlere göre Güneydoğu’nun dağlarında yaklaşık üç bin PKK’lı kaldı.</p>
<p>Kış bastırıyor, hazırlıkları yok.</p>
<p><i><br/>Sabah</i> gazetesinin haberine göre çoğu daha çoluk çocuk denecek yaşta.</p>
<p>Soğuğun ve karın tuzağına düşmüş vaziyetteler.</p>
<p>Geri çekilmeleri sadece askerî önlemlerle değil bizzat doğanın şartları yüzünden de gittikçe imkânsızlaşıyor.</p>
<p>PKK’nın Enver Paşaları şimdi kendi çocuklarını kendi <b>“Sarıkamış felaketlerine”</b> terk etme tehlikesiyle yüz yüzeler.
                                    	<br/><br/>
<a class="lnk2" href="/web/20111217180224/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-iki-cumle.htm), [web.archive.org (arşiv bağlantısı)](http://web.archive.org/web/20111217180224/http://www.taraf.com.tr:80/ahmet-altan/makale-iki-cumle.htm)
