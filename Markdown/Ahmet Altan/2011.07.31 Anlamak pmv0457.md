# Anlamak

*Ahmet Altan 31.07.2011*

<div class="yazi"><p>Bir genelkurmay başkanı ve üç kuvvet komutanı aynı anda istifa etti.</p>
<p>Ne oldu?</p>
<p>Bir genelkurmay başkanıyla üç kuvvet komutanı istifa etmiş oldu.</p>
<p>O kadar.</p>
<p>Sanırım, istifa ederken bundan daha büyük bir şey olacağını sanıyorlardı.</p>
<p>Yanıldılar.</p>
<p>Zaten asıl sorun, generallerin Türkiye’nin gerçeklerini algılamakta zorluk çekmeleri, değişimleri bir türlü kavrayamamaları, zihinlerindeki ezberleri bozamamaları.</p>
<p>Yıllarca hak etmedikleri bir siyasi gücü ellerinde bulundurdular.</p>
<p>Bütün sivil hükümetleri ve o hükümetlere oy veren insanları kendilerine rakip, hatta düşman olarak gördüler.</p>
<p>Medyanın desteğiyle hep sivil hükümetleri yıprattılar.</p>
<p>Ezdiler.</p>
<p>Üstlerine vazife olmayan her şeye karıştılar.</p>
<p>Darbeler yaptılar.</p>
<p>Andıçlar yazdılar.</p>
<p>Otuz yıl boyunca süren savaşta hem halklarına hem devletlerine karşı suçlar işlediler.</p>
<p>Bir yandan varlığını sürekli reddedip halka yalan söyledikleri JİTEM türü örgütler kurup Kürtleri sokaklarda vurdurdular.</p>
<p>Katilleri orduda barındırdılar.</p>
<p>Bir yandan da kendi askerlerinin hayatları pahasına savaşı uzatacak işler yaptılar.</p>
<p>Barışın tam kapısına geldiğimizde 33 askeri ölüme gönderdiler.</p>
<p>Onların savaşta yaptıklarının hesaplarını medya sivil hükümetlerden sordu.</p>
<p>Sonra yaptıklarının belgeleri yayımlanmaya başladı.</p>
<p>Yıllarca süren o gayrımeşru iktidarları da o zaman bitti işte.
                                    	<br/><br/>
<a class="lnk2" href="/web/20111123071049/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123071049/http://taraf.com.tr/ahmet-altan/makale-anlamak.htm)
