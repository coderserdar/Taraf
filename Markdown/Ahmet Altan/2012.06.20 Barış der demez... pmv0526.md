# Barış der demez...

*Ahmet Altan 20.06.2012*

<div class="yazi"><p>Silvan, Apo’yu minder dışına atmıştı.</p>
<p>Dağlıca da Karayılan’ı minder dışına atıyor.</p>
<p>PKK’nın <b>“barıştan”</b> söz eden liderleri bizzat PKK’nın içindeki bir güç tarafından önemsizleştiriliyor, inanılırlıkları yok ediliyor, müzakerelerin dışına itiliyor.</p>
<p>Avni Özgürel’e <b>“biz karakol baskını yapmıyoruz”</b> diyen Karayılan’ın bu sözleri, Özgürel’in Neşe Düzel’le yaptığı konuşmada kamuoyuna açıklandıktan sonra 24 saat geçmeden PKK büyük bir karakol baskını gerçekleştirdi.</p>
<p>Bu, yaklaşık 300 kişilik bir PKK’lı grubun, ağır silahlarla gerçekleştirdiği bir saldırı, hazırlıklarının da epeyce sürmüş olması gerekir.</p>
<p>Ya Karayılan, <b>“barış istediklerini, karakol baskınları yapmadıklarını” </b>Özgürel’e söylerken yalan söylüyordu ki böyle bir durum Karayılan’ı bundan böyle güvenilmez biri kılar.</p>
<p>Ya da Karayılan’ın bu sözleri söylerken hazırlıklardan haberi yoktu ki bu da Karayılan’ın PKK’nın içinde <b>“önemsiz”</b> biri olduğunu gösterir ve bir daha kimse onunla görüşmez.</p>
<p>PKK’nın, sekiz askerin ve 10 PKK’lının ölümüyle birinci aşaması kapanan ve gelen haberlere göre 300 PKK’lının çembere alınmasıyla ikinci aşaması devam eden karakol saldırısı sadece Karayılan’ı değil, Barzani’yi, Talabani’yi, Leyla Zana’yı da <b>“devreden çıkartmayı”</b> amaçlıyor.</p>
<p>PKK’nın içindeki bir grup, bugün PKK’yı destekleyen insanların çoğunluğunun da artık <b>“ne yapıyorlar, ne istiyorlar”</b> dediği işler yapıyor.</p>
<p>Bu baskının <b>“barışa”</b> bir yararı olmadığı kesin.</p>
<p>Barış isteyenleri zor durumda bıraktığı da kesin.</p>
<p>Ama bu baskınla PKK’nın ne amaçladığı belirsiz.</p>
<p>İnsanlar öldü, ne oldu şimdi, Kürt meselesinin bundan nasıl bir kazancı oldu?</p>
<p>PKK ne kazandı?</p>
<p>Şu andaki görüntüsü, liderlerinin sözünün geçerli olmadığı, kendi içinde çatlamış bir örgüt görüntüsü.
                                    	<br/><br/>
<a class="lnk2" href="/web/20130525045040/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-baris-der-demez.htm), [web.archive.org (arşiv bağlantısı)](http://web.archive.org/web/20130525045040/http://www.taraf.com.tr/ahmet-altan/makale-baris-der-demez.htm)
