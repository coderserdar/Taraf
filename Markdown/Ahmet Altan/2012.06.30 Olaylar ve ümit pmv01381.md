# Olaylar ve ümit

*Ahmet Altan 30.06.2012*

<div class="yazi"><p>Memleketin gündemi, suratımıza doğru patlayan bir şarapnel gibi, her yanımızdan olaylar geçiyor, hepsine hâkim olmak neredeyse imkânsız.</p>
<p>En tuhafı da çok olumlu ve çok olumsuz işler birarada.</p>
<p>Önce iyi haberlerden başlayalım.<br/><br/><i>Sabah</i> gazetesi çok esaslı bir gazetecilik yaptı, eğer haberde bir hata yoksa Musa Anter’in katilini ortaya çıkardı.</p>
<p>Resmini de çekti.</p>
<p>Cinayet sanığı da gözaltına alındı.<br/><br/><i>Sabah</i>, <b>“sanığın”</b> yirmi yıldır aynı yerde yaşadığını söylüyor.</p>
<p>Eğer katil <i>Sabah</i>’ın bulduğu isimse belli ki uzun yıllardır <b>“bir güç”</b> tarafından korunuyor.</p>
<p>Anter cinayetinin failinin <b>“korunmadan”</b> bunca uzun zamandır saklanması zaten mümkün değil.<br/><br/><b>“Derin devletimizin”</b> bitmez tükenmez cinayetlerinden biri daha belki bu kez aydınlanacak, sadece katili değil, onu koruyanları da bulup ortaya çıkarmak artık devletin görevi.</p>
<p>Bu cinayetin arkasında Ankara’nın gölgesi gözüküyor her zaman olduğu gibi.</p>
<p>Anter’in cinayeti aydınlanırsa sanırım birçok <b>“olay”</b> da ona bağlı olarak ortaya çıkar.</p>
<p>İkinci iyi haber, elbette Başbakan Erdoğan’la Leyla Zana’nın görüşecek olması.</p>
<p>Zana’nın açıklamaları, özellikle barış için Erdoğan’a olan güvenini dile getirmesi BDP tarafından olumlu karşılanmadı ama onun gibi bir <b>“sembol ismin”</b> barışın peşine düşmesi ve Erdoğan’ın ona randevu vermesi umutlu bir gelişme.</p>
<p>Leyla Zana sıradan biri değil.</p>
<p>Erdoğan’a böylesine büyük bir kredi açmasının, gidip Başbakan’la görüşmeyi kabul etmesinin mutlaka önemli bir nedeni olmalı.</p>
<p>Bizim henüz haberdar olmadığımız bazı gelişmelerin işareti olma ihtimali çok yüksek bence bu görüşmenin.</p>
<p>Başkalarını bilmem ama ben en küçük barış ihtimalini, en önemsiz görünen barış çabasını bile önemsemeye hazırım.
                                    	<br/><br/>
<a class="lnk2" href="/web/20130525032628/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-olaylar-ve-umit.htm), [web.archive.org (arşiv bağlantısı)](http://web.archive.org/web/20130525032628/http://www.taraf.com.tr/ahmet-altan/makale-olaylar-ve-umit.htm)
