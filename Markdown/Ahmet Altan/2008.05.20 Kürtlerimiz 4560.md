# Kürtlerimiz

*Ahmet Altan 20.05.2008*

<div class="taraf_structure_2col_1zq">
<div class="margen_n">



 <p>Biz Kandil’de PKK’lılarla konuşurken, “Siyaset ve hukuk yolu açıkken silahlı mücadelenin ne anlamı var” diye sorduğumuzda doğrusu çok açık ve ikna edici bir cevap alamamıştık.<br/>
Sanırım, PKK’nın en temel meselesi bu sorunun ikna edici bir cevabının olmaması.<br/>
Çünkü gerçekten de silaha, çocukların ölmesine gerek bırakacak bir durum yok ortada.<br/>
Üstelik Kürtlerin çok büyük bölümü de bunun farkında.<br/>
PKK meselesinin devam etmesinin şu anda görünür tek nedeni, birçok Kürdün “kutsal” bulduğu bu örgütün hâlâ dağda olan üyelerinin nasıl “eve döndürüleceğinin” formülünün bulunmaması.<br/>
Kürtler silahlı bir mücadelenin artık anlamsızlaştığını ve bu yolla bir yere varılamayacağını görüyorlar ama PKK’lıların geleceği ile ilgili bir çare bulunmadan çözüm aramanın da bu insanlara karşı nankörlük ve bir nevi “ihanet” olduğunu düşünüyorlar.<br/>
Ve, bu noktada ciddi bir şekilde zorlanıyorlar.<br/>
Çünkü Türküyle Kürdüyle herkesin geleceğini ilgilendiren bu sorun dağdaki beş bin insana bir çare bulunmasında kilitleniyor.<br/>
Devlet, “önce silahlarını bıraksınlar, ne olacağına sonra bakalım” diyor.<br/>
PKK ise, “bir çözüm bulunmadan silah bırakmak ölüme teslim olmak anlamına gelir, bizi yok ederler” diyor.<br/>
Ama iş burada kalmıyor tabii.<br/>
Devlet operasyonlar düzenliyor.<br/>
PKK karakol baskınları gerçekleştiriyor.<br/>
Silahların patlaması da ortamı daha gerginleştiriyor.<br/>
Konuşma yapılacak, tartışılacak bir siyasi iklim bir türlü oluşmuyor.<br/>
Aklı başında Kürt politikacılarıyla Kürt aydınlar da ikili bir çözüm öneriyorlar.<br/>
“PKK silahla bir yere varılmayacağını anlayıp silahı bıraksın, devlet de onlar için bir proje önersin.”<br/>
Önce Ahmet Türk, dün de Hasip Kaplan bu gerçeği çok kesin bir şekilde dile getirdiler.<br/>
Tabii “ne silah bırakması, ne eve dönmesi, bütün PKK’lılar imha edilsin” diyen Türkler olduğu gibi, “PKK ne diye silah bırakacak, devlet inkâr politikasından vazgeçsin” diyen Kürtler de var.<br/>
Bu iki grubun “barışa” bir katkısı olmayacağı kesin.<br/>
Ama Kürtlerle Türklerin barışa muhtaç olduğu da kesin.<br/>
Barışın mutlaka olacağı da kesin.<br/>
Ne yaparsanız yapın buna engel olamazsınız.<br/>
Barışın gelmesini uzatmak yeni hayatlara mal olur sadece.<br/>
Onun için Ahmet Türk ve Hasip Kaplan gibi Kürtlerle, “iki yandan da çocukların ölmesine üzülen” Türklerin bir arada seslerini yükseltmeleri gerekiyor.<br/>
Elbette onların sesini yükseltmesi yetmez.<br/>
Çözümü bulacak asıl güç siyasi iktidar.<br/>
Bütün dünya bir barışa yardım etmeye çalışırken, bir azınlık dışında neredeyse bütün Kürtler barış isterken, Türkler de barışın yararını fark etmişken ortaya konacak bir “proje” bütün Türkiye’yi rahatlatır.<br/>
Ağır bir yükten kurtuluruz hep birlikte.<br/>
Çocuklar ölmez.<br/>
Ama siyasi iktidar bir türlü bu adımı atamıyor.<br/>
Daha doğrusu, Anayasa Mahkemesi’nin kararına kilitlenen AKP hiçbir konuda adım atamıyor.<br/>
Yaşadığı korkudan sonra herhangi bir konuda adım atabilir mi, ondan da emin olmak mümkün değil.<br/>
Öyle görülüyor ki AKP, daha kimse onu yasaklayıp iktidardan uzaklaştırmadan kendiliğinden iktidarı bıraktı.<br/>
İktidarı bırakmış bir iktidar, meseleleri nasıl çözecek?<br/>
Çözemiyor.<br/>
Ama böyle giderse meseleler AKP’yi çözecek.<br/>
Anayasa Mahkemesi bu partiyi kapatsa da kapatmasa da AKP’nin taraftarları arasında “bu parti artık hiçbir çözüm sağlayamaz” inancı yayılacak.<br/>
Eğer izlenimlerim yanlış değilse Anadolu belki de ilk kez AKP’ye, “bunlar becerebilecekler mi” kuşkusuyla bakıyor.<br/>
Ve, AKP’nin iktidarsızlığı harika bir fırsatı tepmesine yol açıyor.<br/>
Kürt meselesini çözen, AB’yle uyumlu adımlar atan, bütün ülkesine güven veren bir parti, toplumu değiştirebilirdi.<br/>
Bir daha parti kapatılma tehlikesi yaşamayacak bir ülke olurduk.<br/>
Hazırlanacak bir projeyle PKK’lılar evlerine dönerdi, savaş biterdi.<br/>
Çocuklarımız ölmezdi.<br/>
Savaşa giden para ekonomiye katılır, kalkınmamız hızlandırılırdı.<br/>
Siyaset dışı unsurlar siyasetten çıkarılırdı.<br/>
Yepyeni, güvenli bir ülke olurduk.<br/>
Hukuksuzluğu besleyen, demokrasiyi engelleyen, devlet içinde çeteler doğuran, bütün geleceğimizi kemiren bu büyük deprem sona ererdi.<br/>
Ama iktidar yerinden kımıldamadığı için deprem sürüyor.<br/>
Ve, biz sarsıntılar içinde çocuklarımızın ölümlerine yanarken, iktidara dönüp bağırıyoruz.<br/>
“Orada kimse yok mu?”<br/>
Ne yazık ki gelen cevap tek kelimelik.<br/>
“Yok.”<br/>
<br/>
16.05.2008</p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://www.taraf.com.tr:80/makale/561.htm), [web.archive.org (arşiv bağlantısı)](http://web.archive.org/web/20090907060340/http://www.taraf.com.tr:80/makale/561.htm)
