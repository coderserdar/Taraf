# Zor zamanlar

*Ahmet Altan 15.02.2011*

<div class="yazi"><p>Bir ülkeyi yönetmek zor iştir.</p>
<p>Toplumun karmaşık yapısından yükselen ve birbiriyle çelişen talepleri karşılayacaksın, ekonomiyi büyüteceksin, gelir dağılımının adaletsiz olmasını engelleyeceksin, sağlık ve eğitim hizmetlerinin kalitesini yükselteceksin, iletişimi ve ulaşımı dünya standartlarında tutacaksın, yatırımları yapacaksın, vergileri toplayacaksın, asayişi sağlayacaksın, yolsuzlukları önleyeceksin...</p>
<p>Bütün bunları belli bir uyum içinde gerçekleştirmek ciddi bir yetenek ve birikim gerektirir.</p>
<p>Bir de, düşünün, bütün bunları bizimki gibi bir ülkede gerçekleştirirken, <b>“rejimle”</b> ilgili çok büyük sorunları da çözeceksin.</p>
<p>Askerî vesayeti bitireceksin, Kürt sorununu eşit ve kalıcı bir çözüme kavuşturacaksın, Alevilerin dertlerine derman olacaksın, Kıbrıs meselesini aşacaksın, Avrupa Birliği’nin yaşam kalitesini ülkeye getirip, Avrupa ölçülerinde bir demokrasi yerleştireceksin.</p>
<p>AKP, <b>“rejim sorunu”</b> olmayan sıradan bir ülke için bence mükemmel bir iktidar.</p>
<p>Ama mesele <b>“rejim sorunlarına”</b> gelince iktidar zorlanıyor.</p>
<p>Dün Neşe Düzel’in Berat Özipek’le yaptığı muhteşem konuşmayı bence AKP yöneticileri ve teşkilatı kesip başuçlarına asmalı ve her sabah bir kez daha okumalı.</p>
<p>Belki kendilerinin bile farkına varmadığı ya da başkalarının görmediğini sandığı bir kurnazlığı Özipek AKP’nin yüzüne çarpıyor.</p>
<p>Rejimin çarpıklığından kaynaklanan büyük sorunları çözmek <b>“mecburiyetinde”</b> olduğumuz günlerden geçiyoruz.</p>
<p>Çünkü toplumun <b>“rejimle”</b> hesaplaşması başladı ama sonuçlanmadı, bu aşamadaki her gecikme, sorunları daha da büyütecek, bütün ülkeyi ciddi bir belaya sürükleyecek potansiyeli de içinde taşıyor.
                                    	<br/><br/>
<a class="lnk2" href="/web/20130525035358/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-zor-zamanlar-2.htm), [web.archive.org (arşiv bağlantısı)](http://web.archive.org/web/20130525035358/http://www.taraf.com.tr/ahmet-altan/makale-zor-zamanlar-2.htm)
