# Muhteşem an...

*Ahmet Altan 12.01.2012*

<div class="yazi"><p>Galiba şu son zamanlarda en çok duyduğum soru, <b>“AKP ne yapmak istiyor”</b> sorusu.</p>
<p>Bu, çok yersiz bir soru değil.</p>
<p>Referandumdan önceki AKP ile bugünkü AKP arasında dağlar kadar fark var.</p>
<p>En büyük farklılık <b>“devletin içindeki suçlarla”</b> ilgili tutumu.</p>
<p>Daha önce bu <b>“suçları”</b> açığa çıkarmak, hukukun önüne getirmek, suçluları yargılatabilmek için halkın desteğini sağlamak isteyen AKP, bugün suçların üstünü örtmeye, şeffaflıktan kaçınmaya uğraşıyor.</p>
<p>Şu son Uludere faciasına mim koyun.</p>
<p>İlerde AKP tarihi yazıldığında bu olayın ciddi bir <b>“kırılmanın”</b> en önemli aşaması olarak değerlendirileceğini sanıyorum.</p>
<p>34 sivilin savaş uçaklarıyla paramparça edildiği bir olaydan günlerce sonra bir iktidar hâlâ <b>“hata varsa”</b> diye mırıldanıyorsa, o iktidar suçtan arınamamış bir devletle koyun koyuna girmiş, halkından uzaklaşmış bir iktidardır.</p>
<p>Ne demek hata varsa?</p>
<p>Hata <b>“yoksa”</b> kasıt var demektir.</p>
<p>Ki <b>“kasıt”</b> olabileceğine dair de ciddi kuşkular duruyor ortada.</p>
<p>Hükümet bu konuda hâlâ bir açıklama yapmadı.</p>
<p>Hata varsa <b>“hatalı”</b> olanın, kasıt varsa <b>“suçlu”</b> olanın ortaya çıkarılması gerekmiyor mu?</p>
<p>Hükümet neden bu korkunç katliamın içyüzünü halkından saklıyor?</p>
<p>AKP <b>“sistem muhalifi”</b> bir partiyken neden şimdi <b>“sistem yandaşı”</b> bir devlet partisine dönüştü?</p>
<p>Sanırım AKP şu anda içinde bunduğumuz durumu, Faust’un şeytana <b>“zamanı durdur”</b> dediği o <b>“en muhteşem an”</b> olarak görüyor ve şu andaki dengeyi sabitlemeye çalışıyor.</p>
<p>Başbakan Erdoğan ve AKP, <b>“devlet yönetimini”</b> ele geçirdiğine ve sistemi kendi kontrolüne aldığına inanıyor.
                                    	<br/><br/>
<a class="lnk2" href="/web/20130525035000/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-muhtesem-an.htm), [web.archive.org (arşiv bağlantısı)](http://web.archive.org/web/20130525035000/http://www.taraf.com.tr/ahmet-altan/makale-muhtesem-an.htm)
