# Başka bir uzlaşma

*Ahmet Altan 28.08.2008*

<div class="taraf_structure_2col_1zq">
<div class="margen_n">



 <p><font face="Times New Roman TUR"><br/>
<p>Anayasa Mahkemesi başkanvekilinin eşinin “çete sorgulaması” için savcılığa çağırıldığı bir ülkede yaşıyoruz.</p><br/>
<p>Bu elbette o insanın suçlu olduğunu kanıtlamaz.</p><br/>
<p>Ama bir çetenin kaçak olan sanıklarından biriyle bu ailenin dostluk ilişkisi zaten çok hadiseli bir şekilde gazetelere yansımıştı.</p><br/>
<p>Bu da bir şey kanıtlamaz.</p><br/>
<p>Ama bu ülkenin tuhaf bir yer olduğunu gösterir.</p><br/>
<p>Biz, Danıştay saldırısıyla bağlantısı kanıtlarıyla ortaya çıkmış bir çetenin “avukatı” olduğunu söyleyen bir ana muhalefet partisi liderinin bulunduğu bir ülkede yaşıyoruz.</p><br/>
<p>Bir çeteyi açıkça savunuyor ana muhalefet lideri.</p><br/>
<p>Mafyayla ilişkileri telefon kayıtlarıyla ortaya çıkmış insanları koruduğunu Meclis kürsüsünden hiç çekinmeden açıklıyor.</p><br/>
<p>Biz böyle bir ülkede yaşıyoruz.</p><br/>
<p>Ve, bu ülkede en sevilen söz “uzlaşma”.</p><br/>
<p>“Uzlaşın” diyenler, bu ana muhalefet partisi lideriyle, o başkanvekiliyle, kürsülerde andıçlar okuyan generallerle uzlaşılması gerektiğini söylüyorlar.</p><br/>
<p>Hangi konuda uzlaşılacak?</p><br/>
<p>Bu çetenin varlığını desteklemek ve bu tür çeteler yaratan mevcut sistemin devamını sağlamak için mi?</p><br/>
<p>Seksen yıldır devam ediyor zaten bu uzlaşma.</p><br/>
<p>Ve bu uzlaşmanın “taraftarlarının” sayısı artık toplumun yüzde yirmisini geçmiyor.</p><br/>
<p>Bu “uzlaşmayı” siyasette CHP temsil ediyor.</p><br/>
<p>Toplumun diğer partilere bölünmüş yüzde sekseni ise bu eski “uzlaşmaya” karşı.</p><br/>
<p>Onlar bu eski düzenin bir şekilde değişmesini istiyorlar.</p><br/>
<p>MHP bile istiyor bunu.</p><br/>
<p>O eski uzlaşmanın “talepleri” ve taraftarları belli.</p><br/>
<p>Hiçbir şekilde de pozisyonlarını değiştirmek istemiyorlar.</p><br/>
<p>Toplumun değişimlerine, arzularına aldırmıyorlar.</p><br/>
<p>Sorunlara çözüm bulmak gerektiğine inanmıyorlar.</p><br/>
<p>Onlar orduyu da arkalarına alıp eski “uzlaşmayı” sürdürmek istiyorlar sadece.</p><br/>
<p>İçlerinde samimiyetle “yenilikten” korkanlar var.</p><br/>
<p>Yeniliğin bölünme, şeriat, parçalanma, işgal getireceğini sanıyorlar.</p><br/>
<p>Mümkün olsa da korkularını yatıştırabilsek, onlara bu çağda Avrupa Birliği üyeliğine yürüyen bir ülkede bunların mümkün olamayacağını anlatabilsek.</p><br/>
<p>Ama anlatamıyorsak yapılabilecek çok fazla bir şey bulunmuyor.</p><br/>
<p>Kara Kuvvetleri Komutanı, hâlâ bu yüzde yirminin temsilciliğine soyunup kürsülerde “andıçlar” okuyor diye, bu ülke eski uzlaşmaların esiri olmayacak.</p><br/>
<p>Böyle andıçlardan korkacak hali kalmadı bu ülkenin.</p><br/>
<p>“JİTEM’den bahsetmeyin, Ergenekon’dan bahsetmeyin” diyenlerle uzlaşma yapmaya gerek de yok.</p><br/>
<p>“Korkanlar ve korkutanlar”, toplumun büyük kesiminin dışında kendi “politikalarını” sürdürsünler, çetelerin avukatlığını yapsınlar, andıçlar okusunlar.</p><br/>
<p>Ama asıl büyük gövde, yüzde sekseni oluşturan kalabalık, değişime uygun yeni uzlaşmalar bulmak zorunda.</p><br/>
<p>Burada bir uzlaşma gerekiyorsa, bunu, CHP, ordu, yargı üçgeninin oluşturduğu “geçmişle” değil, bu kesimin dışında kalanların kendi aralarında yapması gerekiyor.</p><br/>
<p>Sorun, yüzde seksenlik bu kitlenin kendi arasında uzlaşamaması.</p><br/>
<p>Muhafazakârların, Kürtler’in, Aleviler’in, solcuların, ılımlı milliyetçilerin ortak bir “değişim” programını oluşturamaması.</p><br/>
<p>Bunun nedeni aslında biraz acıklı.</p><br/>
<p>Özellikle değişimden yana olanlar için acıklı bu.</p><br/>
<p>CHP, ordu, yargı üçgeni “geçmişi” temsil ediyor ama seksen yıllık bir “beyin yıkamanın” izleri bütün toplumun zihninde çeşitli biçimlerde sürüyor.</p><br/>
<p>Ve, yüzde seksenlik kitlenin içindeki parçalar hâlâ kendi aralarında bir uzlaşma ararken, “geçmişin” çarpılmalarından kurtulamıyor.</p><br/>
<p>AKP ve MHP, geçmişle bağlarını koparmakta zorlanıyor, zaman zaman bu geçmişle bir uzlaşma arıyorlar.</p><br/>
<p>DTP ise bütün politikalarını, bu “geçmişin” Kürtler’in ruhunda bıraktığı acıya göre belirliyor.</p><br/>
<p>Bu acılardan kurtulmak için, acıları yaratan kesimlerle zihinsel bağları koparmak gerektiğini, o geçmişe olan düşmanlığı değil, geleceği oluşturacak dostlukları ön plana almanın zorunlu olduğunu kavrayamıyor.</p><br/>
<p>Yeni bir hayattan en çok yararlanacak olanlar, geçmişle olan ilişkilerinin hastalıklı tortularından silkinemedikleri için birbirilerine yaklaşamıyorlar.</p><br/>
<p>Birbirilerinden kuşkulanıyorlar.</p><br/>
<p>Birbirilerine kızıyorlar.</p><br/>
<p>Ve, yeni bir uzlaşmayı hayata geçiremiyorlar.</p><br/>
<p>Halbuki yeni bir uzlaşmaya, yeni bir anayasaya, yeni bir düzene, yeni bir devlete ve yeni ittifaklara ihtiyacımız var.</p><br/>
<p>Artık bu ülkede generaller kürsülerde andıçlar okuyamamalı.</p><br/>
<p>Ordu siyasetten çıkmalı.</p><br/>
<p>Halk özgür olmalı.</p><br/>
<p>Devletin içinden çıkan çeteler ayıklanmalı.</p><br/>
<p>İnsanların nasıl giyineceğine, nasıl konuşacağına, nasıl davranacağına, nasıl düşüneceğine devlet karar vermemeli.</p><br/>
<p>Tarihi yeniden gözden geçirmeliyiz, yalanlarla yüzleşmeli, bu yüzleşmeler sayesinde geçmişin günahlarından arınmalıyız.</p><br/>
<p>Bunun için yeni bir uzlaşma yapılmalı.</p><br/>
<p>Geçmişle, andıçlarla, çetelerle değil.</p><br/>
<p>Geçmişi kendi haline bırakıp gelecekle uzlaşmalıyız.</p><br/>
<p align="right"></p></font></p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://www.taraf.com.tr:80/makale/1716.htm), [web.archive.org (arşiv bağlantısı)](http://web.archive.org/web/20090905084406/http://www.taraf.com.tr:80/makale/1716.htm)
