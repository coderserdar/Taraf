# Balyoz ve generaller

*Ahmet Altan 13.02.2011*

<div class="yazi"><p>Bizde ordu yıllarca bir diktatör gibi davrandı.</p>
<p>Bir kişi değil ama bir <b>“kurum”</b> iktidarın sahibiydi, silah zoruyla elde edilen bu iktidarı sürdürmeyi de çok doğal buluyordu.</p>
<p>Generaller, halkı da, halkın oylarıyla seçilen parlamentoyu da fütursuzca aşağılıyordu.</p>
<p>28 Şubat’ı hatırlıyorum.</p>
<p>Genelkurmay İkinci Başkanı ile onun, rütbesinden çok daha fazla bir yetkiye sahip yardımcısının halleri hâlâ gözümün önünde.</p>
<p>Bir telefonlarıyla gazete patronlarını titretiyorlardı.</p>
<p>Bütün devlet bürokrasisini Genelkurmay’da toplayıp brifingler yapıyorlardı.</p>
<p>Bir genelkurmay başkanı, <b>“28 Şubat, bin yıl sürecek”</b> diyebiliyordu.</p>
<p>Seçimle işbaşına gelmiş başbakana gazetecilerin önünde <b>“pezevenk”</b> diyen generali terfi ettiriyorlardı.</p>
<p>Faili meçhul cinayetleri kimse soruşturamıyordu.</p>
<p>Banka yolsuzlukları gırla gidiyordu.<br/><br/><b>“Darbe yapmanın”</b> hiçbir tehlikesi olmadığına, hatta darbe hazırlıklarının generallerin <b>“asli görevleri”</b> arasında bulunduğuna inanıyorlardı.</p>
<p>AKP iktidara geldikten sonra da bu inançlarını ve alışkanlıklarını sürdürdüler.</p>
<p>Toplumu yok farz ettikleri için toplumdaki değişiklikleri de algılayamıyorlardı.</p>
<p>Dünyaya ise gözleri tümden kapalıydı.</p>
<p>Bir tek Amerika’yı biliyorlardı ve Soğuk Savaş döneminde Türkiye’deki orduyu destekleyen, darbelerine yeşil ışık yakan Amerika’nın da değişmeyeceğine, hep aynı kalacağına inançları tamdı.</p>
<p>Bu kör inançla darbe hazırlıklarını hep sürdürdüler.</p>
<p>Korkacakları bir şey yoktu, kim darbe hazırlığı yapan bir generali yakalamaya ya da yargılamaya cesaret edebilirdi ki?</p>
<p>Yöneticilerinin eşlerinin başörtülü olması AKP’nin devrilmesi için yeterli sebepti onların gözünde ama bunu açıkça söyleyemedikleri için darbeye bir zemin hazırlayacak <b>“kaosu”</b> yaratmak için ellerinin altında hazır planlar olsun istiyorlardı.
                                    	<br/><br/>
<a class="lnk2" href="/web/20130516205633/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-balyoz-ve-generaller.htm), [web.archive.org (arşiv bağlantısı)](http://web.archive.org/web/20130516205633/http://www.taraf.com.tr/ahmet-altan/makale-balyoz-ve-generaller.htm)
