# Kılıçdaroğlu ve OdaTv

*Ahmet Altan 10.03.2011*

<div class="yazi"><p>Bu Ergenekon denen şeyi deştikçe ortaya çıkan rezillik, insanı insanlığından utandırıyor bazen.<br/><br/><i>OdaTv</i> muhabiri İklim Bayraktar’ın savcılık ifadesini de, YARSAV eski Başkanı Eminağaoğlu ile yaptığı konuşmanın metnini de okudum.</p>
<p>Bayraktar, Eminağaoğlu ile yaptığı konuşmada, <b>“bir büyük balığa”</b> tuzak kurmak için Kılıçdaroğlu’ndan yardım istediğini ama onun yardımı reddederek, <b>“Kendi imkânlarınla yap”</b> dediğini söylüyor.</p>
<p>CHP lideri, dün <i>Habertürk</i> televizyonunda Balçiçek Pamir’le yaptığı söyleşide, Bayraktar’ın anlattıklarının gerçekliğini kabul etti.</p>
<p>Gerçekten bir tuzak için yardım istemiş ve Kılıçdaroğlu bunu <b>“kendi imkânlarıyla”</b> yapmasını söylemiş.</p>
<p>Tuzak kurulmasına karşı çıkmamış, tuzağın hedefini uyarmamış.</p>
<p>Kılıçdaroğlu, o <b>“tuzak”</b> meselesinin yanısıra Bayraktar’ın kendisine bir de AKP’li biri hakkında <b>“söylediklerinin”</b> bulunduğunu belirterek, o konuyu da açıklamasını istedi.</p>
<p>Ama kendisi AKP’liyle ilgili konunun ne olduğunu söylemedi.</p>
<p>Dün gece Bayraktar’ı da Fatih Altaylı’nın programında seyrettim.</p>
<p>Yaklaşık bir buçuk saatlik bir görüşmeydi.</p>
<p>Altaylı, ya hatırlamadığından, ya unuttuğundan, ya hazırlıksız olduğundan ya da <b>“gazetecilik dışı bir nedenden”</b> dolayı, Bayraktar’a, YARSAV eski Başkanı’yla yaptığı konuşmanın ayrıntılarını sormadı.</p>
<p>Sadece kişisel ilişkilerinin boyutunu sordu.</p>
<p>Hâlbuki, bütün bu rezaletin ortaya çıkmasına neden olan asıl can alıcı sözler o konuşmada söyleniyordu.</p>
<p>O konuşma, bir parti başkanı ile bir gazetecinin, bir insana tuzak kurulması hakkında baş başa görüştüklerini ortaya koyuyordu.
                                    	<br/><br/>
<a class="lnk2" href="/web/20121218084832/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-kilicdaroglu-ve-odatv.htm), [web.archive.org (arşiv bağlantısı)](http://web.archive.org/web/20121218084832/http://www.taraf.com.tr:80/ahmet-altan/makale-kilicdaroglu-ve-odatv.htm)
