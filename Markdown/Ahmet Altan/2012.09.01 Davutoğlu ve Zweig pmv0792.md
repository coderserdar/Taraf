# Davutoğlu ve Zweig

*Ahmet Altan 01.09.2012*

<div class="yazi"><p>Türkiye, Suriye’de tam bir kapana düşmüş gözüküyor.</p>
<p>Bir anda herkes geri çekildi Türkiye tek başına kaldı.</p>
<p>Birleşmiş Milletler’deki Suriye’yle ilgili toplantıya on ülke dışişleri bakanını göndermedi bile.</p>
<p>Ardından Amerikan Genelkurmay Başkanı, Amerika’nın da, NATO’nun da <b>“Türkiye’nin Suriye’de tampon bölge kurma isteğine destek veremeyeceğini, bunu yapamayacağını”</b> söyledi.</p>
<p>Böylece Suriye’ye karşı uluslararası askerî bir operasyon ihtimali, en azından şimdilik, gündemden kalktı.</p>
<p>Ciddi biçimde taraf olduğumuz, <b>“muhalifleri”</b> Türkiye topraklarında barındıracak ölçüde içine girdiğimiz bir iç savaşla baş başa kaldık.</p>
<p>Beşşar Esed eninde sonunda gidecek, halkını bombalayarak, öldürerek kimse iktidarda kalamaz ama devrilmesinin Türkiye’nin tahmininden daha uzun sürebileceği görülüyor.</p>
<p>Esed’in dayandığı sürece, onu destekleyen İran ve Irak’la birlikte Türkiye’yi karıştırmak için girişimlerde bulunacağı, demokrasisini kuramamış, Kürt sorununu çözememiş Türkiye’nin de bunu önleyecek bir gücü göstermekte zorlanacağı anlaşılıyor. </p>
<p>Davutoğlu’nun <b>“Suriye’nin geleceğini belirlemekten, Osmanlı İmparatorluğu’ndan”</b> söz ettiği konuşmalardan bu yana daha birkaç ay geçmişken Türkiye nasıl oldu da bırakın Ortadoğu’ya düzen vermeyi, kendini bile korumakta zorluklar çektiği bir noktaya yuvarlandı?</p>
<p>Niye ne yapacağını bilemez bir hâle geldi?</p>
<p>Erdoğan-Davutoğlu ikilisinin politikalarını <b>“siyasi”</b> kriterlerle değerlendirip anlamak çok zor, daha ziyade psikolojik romanların kahramanlarına bakarak onların yaptıklarının nedenlerini bulabiliriz sanırım.</p>
<p>Bizim sayfalarca yazıp anlatmaya çalıştıklarımızı muhteşem bir ustalıkla tek bir karede ortaya koyan Tan Oral, önceki gün bir karikatür çizmişti.
                                    	<br/><br/>
<a class="lnk2" href="/web/20130525041844/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-davutoglu-ve-zweig.htm), [web.archive.org (arşiv bağlantısı)](http://web.archive.org/web/20130525041844/http://www.taraf.com.tr/ahmet-altan/makale-davutoglu-ve-zweig.htm)
