# Kürtler ve para

*Ahmet Altan 27.09.2012*

<div class="yazi">Güzel günler gördük.<br/><br/>Mutlu ve umutlu günler.<br/><br/>Ama güzel günler bitti ne yazık ki.<br/><br/>İş gene geldi dayandı La Fontaine’in <strong>“karıncayla ağustosböceği”</strong> hikâyesine.<br/><br/>Yaşadıklarımız <strong>“ağustosböceğinin yazı”</strong> gibi geride kaldı, <strong>“kış”</strong> kapıya dayandı ve bir de baktık ki biz <strong>“o güzel günlerde”</strong> bir şey biriktirmemişiz.<br/><br/>Dünyadaki kriz şimdi bize geliyor.<br/><br/>Büyüme ve zenginleşme hızımız sert bir şekilde düşüyor.<br/><br/>Ve AKP iktidarı boyunca galiba ilk kez <strong>“ekonomiyi”</strong> böyle canhıraş biçimde tartışıyoruz.<br/><br/>Üstelik tartışma medyada değil hükümette başladı.<br/><br/>Hükümetin ekonomiyle ilgili bakanları, ne yapılması gerektiği konusunda birbirinin taban tabana zıddı görüşleri savunuyorlar.<br/><br/>Anlaşılıyor ki hükümetin kriz için bir hazırlığı, planı, programı yok.<br/><br/>Temelde iki görüş çarpışıyor.<br/><br/>Bir görüş diyor ki <strong>“harcamaları kısmayalım, büyümeyi sürdürelim, büyüme için gerekli parayı dışarıdan bulabiliriz, büyümezsek krize gireriz”.</strong><br/><br/>İkinci görüş de diyor ki, <strong>“hızlı büyümeyi sürdürürsek bütçe açık verir, harcamalarımız gelirlerimizi fazlasıyla geçer ve bütün denge bozulur, krize gireriz”.<br/></strong><br/>İki görüş de diğerini <strong>“ciddi bir kriz”</strong> tehlikesini vurgulayarak eleştiriyor.<br/><br/>AKP’nin en büyük başarısı <strong>“bütçe açığını”</strong> kapatmak ve çok disiplinli davranmak olmuştu, şimdi büyük bir bütçe açığıyla karşı karşıyayız.<br/><br/>Açığı kapatabilmek için de hem büyümeyi durduruyorlar, hem de zam yapıyorlar.<br/><br/>Seçimler yaklaşırken bir hükümetin asla istemeyeceği bir durum bu.<br/><br/>Ama bunu yapmazlarsa tepetaklak olup seçimlere bütçe açıkları ve patlayan enflasyonla girme ihtimali var ki o da bir hükümetin isteyeceği bir iş değil.<br/><br/>Ne yapılırsa yapılsın mutlaka toplumdan hoşnutsuz sesler çıkacak.
                                    	<br/><br/>
<a class="lnk2" href="/web/20130525045656/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</div>

Kaynak: [taraf.com.tr](http://www.taraf.com.tr/ahmet-altan/makale-kurtler-ve-para.htm), [web.archive.org (arşiv bağlantısı)](http://web.archive.org/web/20130525045656/http://www.taraf.com.tr/ahmet-altan/makale-kurtler-ve-para.htm)
