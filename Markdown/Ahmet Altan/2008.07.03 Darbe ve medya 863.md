# Darbe ve medya

*Ahmet Altan 03.07.2008*

<div class="taraf_structure_2col_1zq">
<div class="margen_n">



 <p>Her darbenin bir medyaya ihtiyacı vardır.<br/>
Darbe silahsız olur ama medyasız olmaz.<br/>
Çünkü darbelerin altyapısını medya hazırlar, ülkeyi “korkunç” bir tehlikeyle karşı karşıya olduğuna ikna etmek, insanlarda “biri gelsin bizi kurtarsın” duygusu yaratmak medyanın görevidir.<br/>
Bu ülke yıllarca “komünizm” tehlikesiyle karşı karşıya olduğuna nasıl inandı?<br/>
Türkiye’de komünist bir sistemin kurulmasının ne imkânı ne ihtimali vardı.<br/>
İşçi sınıfı bile yoktu o zamanlarda.<br/>
Gencecik çocukların hiçbir sosyal temeli, hiçbir toplumsal tabanı olmayan hareketleri bu ülkeye büyük komünist ayaklanması diye nasıl yutturuldu?<br/>
12 Mart’ta ihtiraslı generallerin kendi aralarındaki iktidar mücadelesini, bu halk nasıl oldu da “komünist devrimin” önlenmesi olarak kabul etti?<br/>
Bu insanlar ne olduğunu bile bilmedikleri komünizmin bir “öcü”, ordunun da tek kurtarıcı olduğuna nasıl inandı?<br/>
Medya sayesinde inandı.<br/>
Darbe yandaşı medyanın birinci görevi bir “korku” yaratmaktır.<br/>
Ortada toplumsal bir “korku” olmadan darbe olmaz çünkü.<br/>
Darbe, bir korkunun üzerine inşa edilir.<br/>
Eğer vaktiniz varsa gidin bir kütüphaneye bizim gazeteleri bir tarayın.<br/>
Nasıl bir dehşet duygusu yarattıklarını göreceksiniz.<br/>
Darbeciler de kendilerine bağlı “Ergenekon”larla bu dehşetin yaratılmasına yardımcı olacak eylemleri ateşlerler.<br/>
12 Eylül’de yakalanan bir tabancanın sabahleyin bir solcuyu, öğleden sonra bir sağcıyı vurmuş olduğunun ortaya çıktığını hiç unutmayın.<br/>
Bir Ergenekon varsa mutlaka bir de medyası vardır.<br/>
Ergenekonların beslediği dehşeti halka çarpıtarak sunacak bir medya olmasa, o dehşet eylemleri ne işe arar?<br/>
Medya o terörü apaçık yazsa Ergenekonlar teröre mi bulaşabilir?<br/>
Ne yazık ki darbeler her zaman kendilerine yandaş medya bulurlar.<br/>
Çünkü darbeler çok para dağıtırlar.<br/>
Hiç kimse onları denetleyemediği, kimse onlara hesap soramadığı için darbeciler yandaş medyayı paraya boğarlar.<br/>
28 ?ubat’ın en büyük banka soygunlarının gerçekleştiği dönem olduğunu her zaman aklımızda tutmalıyız.<br/>
Darbeci medyanın ne beklediğini anlayabilmek için o dönemi iyi bir incelemek gerekir.<br/>
Bugün de Ergenekon’un ve darbenin bir medyası var.<br/>
Dehşet yaratmak için programlanmış bir silahlı çeteyi “vatansever” grup, darbecileri “ülkeyi kurtarmak isteyen insanlar” olarak göstermeye çalışan bir medya.<br/>
O medyada “darbe” sözcüğüne pek rastlamazsınız.<br/>
Eğer rastlarsanız, “aslında böyle bir darbe tehlikesinin olmadığını” anlatan satırlarda rastlarsınız.<br/>
Organize bir eylemin sonucu öldürüldüğü, jandarma istihbaratının cinayeti çok önceden bildiği anlaşılan Hrant Dink cinayeti onlar için “birkaç serseri çocuğun” işidir.<br/>
Buna inandırmak için çok uğraşırlar.<br/>
Darbeleri, çete cinayetlerini perdelemeye çabalarlar.<br/>
Ve, “tehlikeyi” abartırlar.<br/>
Laiklik tehlikededir.<br/>
Kadınlarımızın başlarını bağlamak için gelmektedirler.<br/>
İçki yasaklanıyordur.<br/>
Avrupa Birliği, Türkiye’de “İslami bir cumhuriyet” kurmak için kıvranmaktadır.<br/>
“Cahil” halk irticayı desteklemektedir.<br/>
Türkiye’yi “irticadan” kurtarmak için ne halktan ne Avrupa’dan bir ümit vardır.<br/>
Ve, Türkiye kurtarılmalıdır.<br/>
Bu şartlarda sizce “kurtarıcı” olarak kimi göstermektedir bu gazetelerle televizyonlar?<br/>
Adres bellidir.<br/>
Daha önce onları paraya boğan bir adres.<br/>
“Darbeci paşaların” gözaltına alınması, Ergenekon çetesinin yakalanması onlar için hüzün verici olaylardır.<br/>
Bütün bu gözaltıları, soruşturmaları, “Türkiye’yi kurtarmaya uğraşanları sindirecek” operasyonlar olarak sunarlar okuyucularına.<br/>
Paşaların darbe hazırladığını ortaya koyan günlükler “unutulmalıdır”, çetenin işlediği cinayetler, attığı bombalar konuşulmamalıdır.<br/>
Televizyonlara bakın.<br/>
Gazeteleri okuyun.<br/>
Kullandıkları sözcüklere dikkat edin.<br/>
Darbe medyasını göreceksiniz.<br/>
O medyada çalışan çok dürüst insanlar da var ama oralarda “psikolojik savaş” elemanı olan yazarlar ve yöneticiler de var.<br/>
Ama bu sefer beceremeyecekler.<br/>
Bütün bu gelişmeler, onların beceremeyeceğinin işareti.<br/>
Demokrasinin tehlikede olmasına hiç aldırmayan bu medya şimdi şaşkınlıkla bu ülkede “demokrasi” isteyen insanlar olduğunu görüyor.<br/>
Ve, komik bir şekilde yüksek tirajlarına rağmen marjinalleşiyorlar.<br/>
Çünkü artık darbenin ve Ergenekon’un bir medyası olduğu gibi...<br/>
Demokrasinin de bir medyası var bu ülkede.<br/>
Onları öfkeden çıldırtan da bu.<br/>
Ama onları öfkelendiren, halkı sevindiriyor.<br/>
Artık darbe istemiyor çünkü bu ülke.<br/>
<br/>
03.07.2008</p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://www.taraf.com.tr:80/makale/1094.htm), [web.archive.org (arşiv bağlantısı)](http://web.archive.org/web/20090905090420/http://www.taraf.com.tr:80/makale/1094.htm)
