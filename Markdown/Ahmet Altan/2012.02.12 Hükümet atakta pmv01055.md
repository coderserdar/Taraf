# Hükümet atakta

*Ahmet Altan 12.02.2012*

<div class="yazi"><p>Trafik kurallarının nedenleri vardır.</p>
<p>Daha önce yaşanmış deneylerden çıkartılan derslerle, yaşanan kazaların bir daha yaşanmaması için yasaklar konur, nerede ne yapılacağı belirlenir, kavşaklara ışıklar yerleştirilir, işaret levhaları dikilir.</p>
<p>Demokrasi ve hukuk kurallarının da nedenleri vardır.</p>
<p>Halk iradesinin en sağlıklı biçimde yönetime yansıması, kimsenin ezilmemesi, herkesin eşit olması, güçlünün güçsüzü bastırmaması, haksızın haklıyı sindirmemesi, ülkenin yararı için herkesin fikirlerini özgürce söyleyebilmesi, devletin görev sınırlarının ve sorumluluklarının belirlenmesi, adaletin güvenceye alınması için konulmuştur bu kurallar.</p>
<p>Binlerce yıllık deneylerden, savaşlardan, haksızlıklardan, kanlardan, ölümlerden süzülmüştür, onların bir daha tekrarlanmaması için benimsenmiştir.</p>
<p>Bizde böyle bir kurallar bütünü olmadığı, demokrasiyi ve hukuku yerleştirecek temel yasalar yapılmadığı, eşitlik ve özgürlük sağlanmadığı,  devletin görev alanı sıkı sıkıya belirlenmediği için karşılaştığımız her soruna bulduğumuz çözüm, yeni bir sorun yaratır.</p>
<p>Şu anda yaşadığımız kaos, görünürde polisle yargının, hükümetin Kürt politikasına müdahalesinden kaynaklandı.</p>
<p>Hükümetin emriyle yapılan müzakerelere katılanlar şüpheli olarak sorguya çağrıldı.</p>
<p>MİT’in geçmişteki iki yöneticisiyle bugünkü başkanı bu müzakerelere katılmış insanlar.</p>
<p>Onların yanında sorguya çağrılan iki MİT görevlisinin de İmralı heyetindeki isimler olduğunu Yıldıray Oğur öğrendi.</p>
<p>Savcının sorguya çağırdığı bu beş isim de Apo’yla görüşmüş isimler ve <b>“şüpheli”</b> bulunuyorlar.</p>
<p>Yargı, Apo’yla ve PKK ile görüşen her devlet görevlisini <b>“şüpheli”</b> durumuna sokarsa, devlet Kürt savaşını durdurmak için girişimlerini nasıl yapacak?</p>
<p>Böyle bir müdahale, devletin Kürt politikasını yargının belirleyeceği anlamına gelir ki bunun da demokrasilerde pek yeri yok.
                                    	<br/><br/>
<a class="lnk2" href="/web/20130525044229/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-hukumet-atakta.htm), [web.archive.org (arşiv bağlantısı)](http://web.archive.org/web/20130525044229/http://www.taraf.com.tr/ahmet-altan/makale-hukumet-atakta.htm)
