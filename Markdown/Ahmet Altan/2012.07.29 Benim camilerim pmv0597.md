# Benim camilerim

*Ahmet Altan 29.07.2012*

<div class="yazi"><p>Son zamanlarda neredeyse her gün bana dinsizliği nasip ettiği için Allah’a şükrediyorum.</p>
<p>Dindarlarımızın, kendilerine<strong> “mülk”</strong> edindikleri, içeriye kimseyi sokmamak için sınırlarına büyük duvarlar ördükleri, teller çektikleri, “en uzun” minareler, <strong>“en geniş”</strong> kubbeler, <strong>“en görünür”</strong> camilerle korudukları <strong>“bahçelerinde”</strong> dolaşmaya pek vakit bulamadıklarını düşünüyorum çünkü.</p>
<p>Bizim gibilere de<strong> “buralara gelmeyin” </strong>diyorlar, <strong>“bu bahçelerde dolaşmayın”.</strong></p>
<p><strong>“Sizin dinden bahsetmeye ne hakkınız var”</strong> diye azarlıyorlar bizi.</p>
<p><strong>“Allah’ın bahçelerini” </strong>yasaklıyorlar bize. Niye bu kadar haşinsiniz?</p>
<p>Bizim de o bahçelerde arada bir dolaşmamızın kime zararı var?</p>
<p>Siz en büyük camilerin minarelerinin boyunu hesaplarken, bir seher vakti, küçük bir caminin şadırvanında oturup, serin suların şırıltısını dinleyerek sabah ezanını beklemenin huzurunu tatsak, dininize, dindarlığınıza mı saldırmış oluruz?</p>
<p>Allah’ın evine bir sabah misafirliğimizi de mi çok görüyorsunuz?</p>
<p>Saygıda hiç kusur etmeden size dinle, dindarlıkla ilgili sorular sormamızdan neden gocunuyorsunuz?</p>
<p>Bu soruları sormayalım diye mi o bahçeleri bize yasaklıyorsunuz?</p>
<p>Dini ve dindarlığı anlamaya çalışmamalı mıyız?</p>
<p>Bize anlatılan dinle dindarların davranışları aklımızda yan yana gelemeyince, sorular sormamalı mıyız?</p>
<p><strong>“Bir dinsiz bizi nasıl dinle yargılar”</strong> diyorlar.</p>
<p>İzin verirseniz ben size kendi kitaplarımdaki çok sevdiğim bir Şeyh Efendi’den ödünç aldığım bir sözle cevap vereyim.</p>
<p><strong>“Kimseyi kendi ahlakınla yargılama, herkesi kendi ahlakıyla yargıla.”</strong></p>
<p>Bir dindarın yaptıkları, o dindarın ahlakıyla yargılanmazsa, neyle yargılanır?</p>
<p>İşkenceye sessiz kaldığınızda, cinayetler karşısında sustuğunuzda, acılara arkanızı döndüğünüzde, yaptıklarınızı Allah’ın ve peygamberin sözlerini mihenk alarak <strong>“yargılamak”</strong> çok mu büyük haksızlık?</p>
<p>Bir dindarın<strong> “amelini”</strong> yargılamak için başka bir <strong>“ahlak”,</strong> başka bir ölçü mü var?</p>
<p>Yoksa sizi hiç anlamaya çalışmamalı mıyız, bunu mu söylemek istiyorsunuz?</p>
<p>Bizim görmemizi istemediğiniz için mi bize o bahçeleri yasaklamak istiyorsunuz?</p>
<p>Evet, o camilerde namaz kılmıyorum.
                                    	<br/><br/>
<a class="lnk2" href="/web/20130525041407/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-benim-camilerim.htm), [web.archive.org (arşiv bağlantısı)](http://web.archive.org/web/20130525041407/http://www.taraf.com.tr/ahmet-altan/makale-benim-camilerim.htm)
