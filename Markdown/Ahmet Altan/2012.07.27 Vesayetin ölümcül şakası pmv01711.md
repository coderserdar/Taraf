# Vesayetin ölümcül şakası

*Ahmet Altan 27.07.2012*

<div class="yazi"><p>Gençliğimde şanssız bir arkadaşımız vardı, çok kısa boyluydu, iki metrelik bir adama yakışacak haşmette bir kafası vardı ve saçları çok erken döküldüğü için keldi.</p>
<p>Bir gün kafasının üzerinde limon kabuğu gibi bir fötr şapkayla geldiğinde bir arkadaşımız, <b>“kendine güveni arttıkça bu çocuk gülünçleşiyor”</b> demişti.</p>
<p>İktidar sahiplerinin kendilerine güveni akıl sınırlarını zorlayarak taştığında ise sadece gülünçleşmiyorlar, bir de herkes için büyük bir tehlike oluşturuyorlar.</p>
<p>Başbakan Erdoğan, <b>“bira da içilen müzik festivalinden”</b> önce festivalin yapılacağı üniversitenin rektörünü aramış, <b>“Orada içkili lokantalar var”</b> demiş, <b>“o çocuklar oraya kafayı bulmaya mı yoksa ilim öğrenmeye mi geliyorlar”</b>.</p>
<p>Bunu da, <b>“doğru söylediğinden”</b> çok emin bir şekilde açıklamış.</p>
<p>Üniversiteyi, ilmi, eğitimi çok iyi bildiğine inanıyor.</p>
<p>Sadece üniversiteyi değil her şeyi <b>“bildiğine”</b> inanıyor son zamanlarda, bu <b>“inanç”</b> onda her şeye müdahale edebileceği kanaati uyandırıyor; bir başbakan düşünün ki işi gücü bırakmış üniversitelerdeki <b>“içkili lokantaların”</b> peşinde koşuyor.</p>
<p>Epey boş vakti var anlaşılan.</p>
<p>Her kim bizim başbakana bu tuhaf fikirleri veriyorsa onu dünyaya rezil etmeye uğraşıyor demektir.</p>
<p>Üniversite, Başbakan Erdoğan’ın sandığı yer değildir, oraları mesleklerini öğrenen genç insanların özgürce yaşadıkları, özgürce öğrendikleri, kendi hayatları hakkında karar verme yeteneğine sahip oldukları <b>“ilim yuvalarıdır”</b>.</p>
<p>Kimse karışmaz üniversitede okuyan insanlara, oralarda öğrencilere <b>“müstakbel meslektaş”</b> muamelesi yapılır, saygı gösterilir.</p>
<p>Onlara ne içip ne içmeyeceği söylenmez.</p>
<p>Zaten bunu bilmeyen bir öğrenci kısa zamanda o okuldan ayrılmak zorunda kalır.
                                    	<br/><br/>
<a class="lnk2" href="/web/20130525023228/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-vesayetin-olumcul-sakasi.htm), [web.archive.org (arşiv bağlantısı)](http://web.archive.org/web/20130525023228/http://www.taraf.com.tr/ahmet-altan/makale-vesayetin-olumcul-sakasi.htm)
