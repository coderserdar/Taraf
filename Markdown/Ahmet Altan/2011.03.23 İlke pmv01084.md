# İlke

*Ahmet Altan 23.03.2011*

<div class="yazi"><p>Libya’ya müdahaleye Türkiye’de çok geniş bir cephenin karşı çıktığı görülüyor.</p>
<p>Türkler, Kürtler, İslamcılar, Kemalistler, solcular, sağcılar, iktidar, muhalefet, “Batı’nın” Kaddafi’ye karşı gerçekleştirdiği operasyonu eleştiriyor.</p>
<p>Batı’ya karşı ortak bir kuşku var.</p>
<p>Bu kuşkuları tek bir cümlede toplarsak, “ahlaksız ve ikiyüzlü Batı emperyalizmi, petrolü almak istediği için Kaddafi’ye saldırıyor.”</p>
<p>Batı’nın tarihine baktığımızda “ahlaksızlık ve ikiyüzlülüğün” her biçimini görüyoruz.</p>
<p>Buna mı kızıyoruz?</p>
<p>Ahlak ve dürüstlük adına buna kızıyorsak…</p>
<p>“Kıbrıslı Türklere yardım etmeye gittiğimizi” söyleyip, sonra Kıbrıslı Türkler “artık bizi rahat bırakın” dediğinde, “biz orası için şehit verdik, orayı bırakmayız” demeyi nasıl değerlendiriyoruz?</p>
<p>Ahlaklı ve dürüst davranışlar olarak mı görüyoruz bunu?</p>
<p>Yoksa Batılılar için başka, kendimiz için başka ölçülerimiz mi var?</p>
<p>Hem “emperyalist” Batı’nın ikiyüzlülüğüne bu kadar kızıyorsak neden bu “emperyalistlerin” silahlı gücü olan NATO’ya üyeyiz, neden bu emperyalistlerin “kulübü” olan Avrupa Birliği’ne girmeye çalışıyoruz?</p>
<p>Niye siz de “darbeci” generaller gibi bu örgütlerden çıkmamızı önermiyorsunuz?</p>
<p>Petrol meselesine gelince…</p>
<p>Kaddafi bugüne kadar petrolünü Batı’ya satmıyor muydu?</p>
<p>Kırk yıl boyunca Kaddafi’den sadece petrol değil, çıkan haberlerden anlaşıldığı kadarıyla para da alan Batılılar, şimdi neden “petrol” için Kaddafi’ye saldırsınlar?</p>
<p>Kaddafi onlardan para ve petrol mü sakındı?</p>
<p>Yoksa aslında bunlar “laf” da, biz hangi görüşten ve inançtan olursak olalım içimize mıh gibi yerleşen “Kemalist ideolojinin” bağımsızlık anlayışı zedelendiği için mi öfkeleniyoruz?</p>
<p>Geçen gün gazetenin sabah toplantısında da tartıştık, gazetenin neredeyse yarıdan fazlası bu “operasyona” karşı ve bunu öfkeyle dile getiriyor.
                                    	<br/><br/>
<a class="lnk2" href="/web/20111123183443/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123183443/http://taraf.com.tr/ahmet-altan/makale-ilke.htm)
