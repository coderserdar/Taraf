# Hukuk sanatı

*Ahmet Altan 03.04.2012*

<div class="yazi"><p>Bizim davalar, benzin pompacısının sayacı gibi hızlı dönerek rakamlarını arttırıyor. </p>
<p>Bazı günler mahkeme sadece bizim gazetenin elemanları için açılan davalara bakıyor. </p>
<p>Buradaki insanlar kaç davaları olduğunun sayısını şaşırmış gibi. </p>
<p>Benim davaların sayısı “son sayıma” göre 45’ti, şu anda kaç, tam bilmiyorum. </p>
<p>Peki, bu davalar neden açılıyor? </p>
<p>Sadece haberler ve yazılar için.</p>
<p>Ve, savcıların keyfi istediği için.</p>
<p>Anayasa Mahkemesi Başkanı Haşim Kılıç’ın hukukla ilgili konuşmasını okuyunca aklıma kaçınılmaz olarak bizim davalar ve savcılar geldi.</p>
<p>Maşallah öyle yasalar yapmış ki bizim yasa yapıcılar, savcıların canı istedikçe bizi mahkemeye göndermesinin önünde hiçbir engel yok.</p>
<p>Bu savcıları denetleyen de bulunmuyor.</p>
<p>Savcılar kendileri gibi düşünmeyen herkes için dava açıyor.</p>
<p>Ne yazık ki bilgileri, entelektüel birikimleri ve hukuka saygıları pek kuvvetli değil.</p>
<p>Ben size bir davadan örnek vereyim.</p>
<p>Ben <b>“Atatürk’ün diktatör olduğunu”</b> söylediğim için yargılanıyorum şu sırada.</p>
<p>Savcı yalapşap bir iddianameyle bunu söylemenin <b>“Atatürk’e hakaret”</b> olduğunu iddia ediyor.</p>
<p>Böyle, <b>“Atatürk’e hakaret”</b> diye bir yasa maddemiz var bizim.</p>
<p>Hâlâ böyle yasalarımız olmasının saçmalığını şimdilik bir kenara bırakalım.<br/><br/><b>“Diktatör”</b> demek bir hakaret midir, onu soralım.</p>
<p>Savcının, bunun hakaret olduğunu kanıtlaması için Atatürk’ün konumunun <b>“siyaset bilimindeki”</b> tarifini yapması gerekir.</p>
<p>Bir adam bir ülkeyi, <b>“tek adam, tek parti”</b> yöntemiyle yönetiyorsa, o adamın siyaset bilimindeki tarifi nedir?</p>
<p>Savcının davayı açabilmesi için, <b>“tek adam, tek parti”</b> sistemindeki yöneticiye <b>“ne deneceğini”</b> söylemesi gerekmez mi?</p>
<p>Atatürk diktatör değilse ne?</p>
<p>Savcının iddianamesinde bunu açıklaması gerekmiyor mu?</p>
<p>Doğrusu ya ben bu davayı açan savcının bu konularda etraflı bir bilgisi olduğunu pek sanmıyorum.
                                    	<br/><br/>
<a class="lnk2" href="/web/20130525042752/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-hukuk-sanati.htm), [web.archive.org (arşiv bağlantısı)](http://web.archive.org/web/20130525042752/http://www.taraf.com.tr/ahmet-altan/makale-hukuk-sanati.htm)
