# Dünya ve emperyalizm

*Ahmet Altan 28.03.2012*

<div class="yazi"><p>Kartların yeniden karıştırılıp dağıtıldığı bir dönemden geçiyoruz.</p>
<p>Ortadoğu’da, Birinci Dünya Savaşı’nın alelacele çizdiği sınırlar, Soğuk Savaş döneminin aldırmazcasına belirlediği yönetim sistemleri <b>“gerçeğin”</b> tekmesini yiyip sarsılıyor.</p>
<p>Belli ki yeni bir dünya geliyor.</p>
<p>Tunus, Libya, Mısır çizgisinden ilerleyen deprem Suriye’yi de sarsıp duruyor.</p>
<p>Suriye değişecek.</p>
<p>Ardından İran, Pakistan, Çin, Rusya da değişecek.</p>
<p>Ve, kaçınılmaz olarak Türkiye de değişecek.</p>
<p>Bu büyük değişimin niye olduğunu anlamadan sanırım geleceği kestirmek çok kolay değil.</p>
<p>Bütün bu olanları <b>“emperyalizme”</b> bağlayanlar var.</p>
<p>Emperyalistlerin kimlikleri, amaçları, güçleri pek tarif edilmiyor.</p>
<p>Bir tür <b>“kutsal öküz”</b> gibi bir şey anlatılan, o boynuzlarını kımıldatınca dünya değişiyor.</p>
<p>Öyle mi gerçekten?</p>
<p>Bunun için önce <b>“emperyalist”</b> ülkeler derken kimlerden söz ettiğimizi bir anlamalıyız.</p>
<p>Sanırım emperyalizmden asıl murat edilen Amerika oluyor.</p>
<p>Peki, dünyanın en büyük ekonomisi olma yolunda ilerleyen Çin’i nasıl tarif etmemiz gerekiyor.</p>
<p>Elindeki büyük güçle Çin <b>“emperyalistlerin”</b> arasında sayacağımız bir ülke mi?</p>
<p>Yoksa Amerika’yı korkutan, Avrupa’nın <b>“nolur yardım et”</b> diye kapısında yattığı Çin de <b>“kurbanlar”</b> arasında mı?</p>
<p>Çin emperyalist bir güçse, eninde sonunda kendisini mutlaka etkileyecek böyle büyük bir değişim dalgasından ne bekliyor?</p>
<p>Kapitalizmle, komünizm olduğu iddia edilen iki ayrı sistemi bünyesinde barındıran, bir tür siyasi <b>“hermafrodit”</b> olan Çin, emperyalist değilse neden <b>“emperyalist”</b> Avrupa’ya yardım ediyor?</p>
<p>Aynı soruları <b>“BRIC”</b> ülkeleri denen Rusya, Brezilya, Hindistan için de sorabiliriz?</p>
<p>Emperyalist diye kime dediğimizi anlamamız için bu ülkelerin ne olduğunu iyi tarif etmemiz gerekir diye düşünüyorum.
                                    	<br/><br/>
<a class="lnk2" href="/web/20130525042134/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-dunya-ve-emperyalizm.htm), [web.archive.org (arşiv bağlantısı)](http://web.archive.org/web/20130525042134/http://www.taraf.com.tr/ahmet-altan/makale-dunya-ve-emperyalizm.htm)
