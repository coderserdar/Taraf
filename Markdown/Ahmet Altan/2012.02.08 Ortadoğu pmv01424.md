# Ortadoğu

*Ahmet Altan 08.02.2012*

<div class="yazi"><p>Suriye, herkes için büyük bir belaya gebe.</p>
<p>Ülke içinde silahlı çatışmalar yayılıyor.</p>
<p>Bunun birçok ülkeyi, başta da Türkiye’yi içine alacak büyük bir savaşa dönüşüp dönüşmeyeceği bilinmiyor şu anda.</p>
<p>Başbakan Erdoğan, haklı bir şekilde Suriye’deki diktatöre karşı çıkıyor, çok sert bir üslupla eleştiriyor, <b>“Humus’un hesabının sorulmasından”</b> söz ediyor.</p>
<p>Bu, haklı olduğu kadar Erdoğan’ın siyaseten de mecbur kaldığı bir politika gibi gözüküyor bana.</p>
<p>Batı’da popülaritesi ve prestiji iyice azalan Erdoğan’ın dış dünyada Amerika’dan başka tutunacak dalı kalmadı gibi gözüküyor.</p>
<p>Sarkozy ve Merkel gibi Türkiye’ye karşı önyargılı Avrupalılara son zamanlardaki davranışlarıyla <b>“meşruiyet”</b> zemini açan bir politika izliyor.</p>
<p>Başbakan, Amerika’yı da kaybetmesi halinde Batı’yla iyice kopmuş bir duruma gelecek.</p>
<p>Suriye konusundaki politikası hem onu hakkaniyetli bir noktaya yerleştiriyor, hem de bu politikayla Amerika’nın gönlündeki çizgiyi sürdürüyor.</p>
<p>Ezilenlere yardım etmek herkesin görevi.</p>
<p>Suriye’de kanlı bir zorbanın sultası altında öldürülüp duran insanlara el uzatmaya aklı ve vicdanı olan kimsenin karşı çıkacağını sanmam.</p>
<p>Ama burada çok ciddi bir sorunumuz var.</p>
<p>Herhangi bir savaş çıkarsa bu hükümet duruma nasıl hâkim olacak?</p>
<p>Uludere faciası ortada duruyor.</p>
<p>Hükümet, orduyu en fazla denetlediğini sandığı sırada 34 insan bombalarla parçalandı, hükümetin sesi soluğu kesildi.</p>
<p>Ardı ardına hatalar yaptı.</p>
<p>Bir savaş halinde yeni Uludereler yaşamayacağımızı kim garanti edecek?</p>
<p>Ortadoğu’da hem hakkaniyetli hem güvenlikli bir pozisyonu nasıl alacağız?</p>
<p>Bu büyük değişim fırtınasının Suriye’de durmayacağı açık, Esad’ın şu zamanda ya da bu zamanda gideceği de kesin, ondan sonra sıra İran’a, Rusya’ya gelecek.
                                    	<br/><br/>
<a class="lnk2" href="/web/20130525041918/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-ortadogu.htm), [web.archive.org (arşiv bağlantısı)](http://web.archive.org/web/20130525041918/http://www.taraf.com.tr/ahmet-altan/makale-ortadogu.htm)
