# Osmanlı

*Ahmet Altan 18.09.2011*

<div class="yazi"><p>İnsanların büyük bir çoğunluğu toplumlarıyla, ırklarıyla, dinleriyle, tarihleriyle övünür.</p>
<p>Bir de öyle insanlar vardır ki onların övünecek bir topluma, ırka, dine, geçmişe ihtiyacı yoktur, tam aksine toplumlar, ırklar, dinler, öyle insanlara sahip olmakla övünür.</p>
<p>Shakespeare’in İngilizlikle övünmeye ihtiyacı yok ama İngilizler Shakespeare’le övünürler.</p>
<p>Victor Hugo’nun, Tolstoy’un, Faulkner’ın, övünmek için bir ülkeye, bir millete, bir ırka, bir dine ihtiyacı bulunmuyor.</p>
<p>Elbette herkes böyle bir büyük yaratıcı olamaz, milyonlarca istiridyenin içinden beş incinin çıkması gibi milyarlarca insanın içinden de birkaç büyük yaratıcı çıkar.</p>
<p>Ben toplumların değerinin çıkardıkları <b>“yaratıcılarla”</b> ölçülebildiğine inanırım.</p>
<p>Bu benim ölçüm.</p>
<p>Birçok insana da toplumlarının çıkardığı <b>“cengâverler”</b> yaratıcılardan daha fazla onur verici gözükür.</p>
<p>Son zamanlarda bizim siyasetçiler arasında Osmanlı ile övünmek epey revaçta.</p>
<p>Onların Osmanlı hayranlığının hangi ölçülere dayandığını pek bilemiyorum.</p>
<p>Osmanlı, yaratıcısı çok bol bir toplum değildi.</p>
<p>Resim yoktu, tiyatro yoktu, roman yoktu, heykel yoktu, çoksesli müzik yoktu, bilimsel yaratıcılık yoktu.</p>
<p>Şiir vardı.</p>
<p>Kuvvetli bir şiir damarına sahipti Osmanlı ama o da Arap ve Fars edebiyatından çok etkilenmiş hatta onların dilini ödünç almış bir şiirdi.</p>
<p><b><br/>“Halk edebiyatı”</b> diyebileceğimiz şiir ise Osmanlı’dan ziyade Osmanlı’ya muhalefetin sesiydi çoğunlukla.
                                    	<br/><br/>
<a class="lnk2" href="/web/20120103160122/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-osmanli.htm), [web.archive.org (arşiv bağlantısı)](http://web.archive.org/web/20120103160122/http://www.taraf.com.tr:80/ahmet-altan/makale-osmanli.htm)
