# İşkence ve Gül

*Ahmet Altan 31.07.2012*

<div class="yazi"><p>Şu son bir yılda yaşadığımız ürkütücü tuhaflıkların nedenini anlayabilmek için, daha önce de sormaya çalıştığım bir soruyu sormamız gerektiğine inanıyorum.</p>
<p>Genel seçimlerde yüzde elli oy almış bir başbakan neden İdris Naim Şahin gibi bir politikacıyı <b>“İçişleri Bakanı”</b> yapar?</p>
<p>Bilgisinden, birikiminden, yaratıcılığından, toplumdaki güven verici imajından, demokrasi ve hukuk yandaşı olmasından yararlanarak ülkeye barış ve özgürlüğü getirmek için mi?</p>
<p>Yoksa <b>“muhafazakâr milliyetçi”</b> bir fanatizmin etrafında taraftarlarını toplayıp, <b>“öbürlerine”</b> ülkeyi dar etmek, Alevi-Sünni, Kürt-Türk gerginliğini derinleştirip memleketi kesin bir kutuplaşmanın batağına sokmak için mi?</p>
<p>Başbakan Erdoğan, Şahin’i İçişleri Bakanı yaptığında onun kim olduğunu, kapasitesini, ideolojik duvarlarını biliyordu, bilerek seçti onu.</p>
<p>Şimdi artık biz de Şahin’i tanıyoruz.</p>
<p>O zaman bu sorunun cevabı ne?</p>
<p>İdris Naim Şahin’i İçişleri Bakanı yapan bir iktidarın, <b>“işkencecilikten”</b> mahkûm olmuş, kendi aleyhinde tanıklık edecek birini mahkemeden iki gün önce ekibiyle <b>“alarak”</b> işkencede <b>“boynu kırılarak öldürülmüş”</b> olarak morga teslim etmiş bir polisi <b>“terfi”</b> ettirmesi ve bu polise, dolayısıyla da işkenceciliğe sahip çıkması şaşırtıcı mı?</p>
<p>Sadece Şahin’in varlığı, kimliği ve makamı bile ne tür bir iktidarla karşı karşıya olduğumuzu bize anlatmıyor mu?</p>
<p>Bugün Malatya’da <b>“Alevi-Sünni”</b> çatışmalarının ürpertici <b>“işaretlerini”</b> yaşamamız, bilinçli bir tercihle hazırlanmış politikaların sonucu olarak ortaya çıkmıyor mu?</p>
<p><b><br/>“Suriye’de Kürt oluşumuna müdahale ederiz”</b> diyebilen bir çılgınlığın ülkedeki Kürt-Türk gerginliğini yaygınlaştıran politikalarının kökünde Şahin’i bakan yapan anlayış yok mu?</p>
<p>Bugün yaşadıklarımız, yüzde elli oyla gelen bir <b>“ikbal”</b> delirmesinin gözü kararmış kutuplaşmalarının sonucu.
                                    	<br/><br/>
<a class="lnk2" href="/web/20130525035035/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-iskence-ve-gul.htm), [web.archive.org (arşiv bağlantısı)](http://web.archive.org/web/20130525035035/http://www.taraf.com.tr/ahmet-altan/makale-iskence-ve-gul.htm)
