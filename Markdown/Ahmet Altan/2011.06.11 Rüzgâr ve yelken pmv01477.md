# Rüzgâr ve yelken

*Ahmet Altan 11.06.2011*

<div class="yazi"><p>Yeryüzünde rüzgâr olmasaydı, yelkenliler olmazdı.</p>
<p>Yeryüzünde değişim olmasaydı, politika olmazdı.</p>
<p>İkisi de varlıklarını, hızlarını, güçlerini, kendilerinden başka bir şeye borçludurlar.</p>
<p>İkisini de <b>“başarılı”</b> kılacak olan, yelkenlinin rüzgâra, politikacının değişime göstereceği uyumdur.</p>
<p>Ama bir yelkenli yarışında rüzgârı değil yelkenlileri izlersiniz, bir politik yarışta da değişime değil politikacılara bakarsınız, an gelir rüzgârı da değişimi de unutur kendinizi sadece seyrettiğinize kaptırırsınız.</p>
<p>Hiçbir yelkenli, rüzgârı kendisinin yarattığı gibi yanılgıya kapılmaz ama politikacılar bir zaman sonra biraz da seyircilerin alkışlarıyla değişimi kendilerinin yarattığını sanmaya başlarlar.</p>
<p>Yarattığını, kontrol edersin.</p>
<p>Politikacılar da değişimi yarattıklarına inanmaya başladıklarında, değişimi kontrol etmek, değişimin ritmini ayarlamak sevdasına düşerler.</p>
<p>Bu, ciddi ve tehlikeli bir hatadır.</p>
<p>Türkiye değişiyor, toplumsal yapısı sarsılıyor, sahte bir yapıyı ayakta tutan zorbalık kırılıyor, toplum devletten daha güçlü hale geliyor ve bu gücüyle devleti yeniden yoğurup ona yeni bir biçim veriyor.</p>
<p>Bu ülkeyi, toplumun bu büyük rüzgârı değiştiriyor.</p>
<p>Yaşadığımız toplumun rüzgârını yelkenlerimize doldurmamıza yardım eden, dümeni doğru tutan, yelkenleri elverişli açılara ayarlayan da sekiz yıldır iktidarda bulunan AKP ve Başbakan Erdoğan.</p>
<p>Çok tehlikelerden geçtik, çok badireler atlattık.</p>
<p>Zaman zaman ciddi sarsıntılar yaşasak da yelkenlimiz hep ilerledi.
                                    	<br/><br/>
<a class="lnk2" href="/web/20111214093300/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-ruzgar-ve-yelken.htm), [web.archive.org (arşiv bağlantısı)](http://web.archive.org/web/20111214093300/http://www.taraf.com.tr:80/ahmet-altan/makale-ruzgar-ve-yelken.htm)
