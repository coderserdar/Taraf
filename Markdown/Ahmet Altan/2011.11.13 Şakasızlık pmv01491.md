# Şakasızlık

*Ahmet Altan 13.11.2011*

<div class="yazi"><p>En tehlikelisi savaş falan değildir bana sorarsanız, en tehlikelisi artık <b>“şaka yapılamaz”</b> hale gelmektir.</p>
<p>Savaş bir gün biter ama bu baştan aşağıya cılk yara kesmiş, <b>“dostça dokunduğunda”</b> bile acıdan iki büklüm hale gelerek çığlıklar atan kimlikler ve kişilikler kolayından iyileşmez.</p>
<p>Kendine, kimliğine, kişiliğine, toplumuna duyduğun bu korkunç güvensizlik, kendinden, kimliğinden, inancından emin olamamak, bu alay edilme korkusu, ruhunun her zerresine kadar hastalanmış bir toplumun işaretidir.</p>
<p>Eskiden burası ilkel ve sevimli bir topluluktu.</p>
<p>Sevimliliğini kaybetti.</p>
<p>Sadece ilkelliği kaldı.</p>
<p>Bizim çocuklar <b>“twitter”</b>da yazılanları anlattıklarında <b>“bir delinin hatıra defterinden”</b> parçalar okuyorlarmış gibi geliyor bana.</p>
<p>O nasıl bir nefret, o nasıl bir düşmanlık.</p>
<p>O nasıl bir zavallılık.</p>
<p>Düşmanlığı bile böylesine pespayeleştirebilmek için insanın kendisine hiç saygısı kalmaması gerekiyor herhalde.</p>
<p>Yok olması, varlığını ve ruhunu kaybetmiş bedenini yalnızca <b>“nefretle ve düşmanlıkla”</b> doldurması gerekiyor.</p>
<p>Bu toplumun insanları o hale geldi ki bir <b>“düşmanları”</b> olmasa sanki <b>“sen kimsin”</b> sorusuna cevap veremeyecekler, bir Türk sadece <b>“kimlere düşman olduğunu”</b> sıralayarak anlatabiliyor kimliğini, bir Kürt de öyle, bir Sünni de, bir Alevi de öyle.</p>
<p>Şöyle ağız dolusu <b>“ben”</b> diyebilmek, kendisiyle övünebilmek için çılgınca bir arzu duyan bu insanlar, bir türlü <b>“ben”</b> diyemedikleri, <b>“ben”</b> dediklerinde bu sözcüğe zihinlerinde anlamlı bir karşılık bulamadıkları için <b>“biz”</b> sözcüğünün içine süzülüp, oraya bir midye gibi yapışmaya uğraşıyorlar.
                                    	<br/><br/>
<a class="lnk2" href="/web/20120223012934/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-sakasizlik-2.htm), [web.archive.org (arşiv bağlantısı)](http://web.archive.org/web/20120223012934/http://www.taraf.com.tr:80/ahmet-altan/makale-sakasizlik-2.htm)
