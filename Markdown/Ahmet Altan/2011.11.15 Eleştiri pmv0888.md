# Eleştiri

*Ahmet Altan 15.11.2011*

<div class="yazi"><p>Birçok dostumuzun da aralarında bulunduğu bir yazarlar grubunun bir görüşü, daha doğrusu olayları değerlendirme konusunda bir yaklaşımı var.</p>
<p><b><br/>“Biz”</b> diyorlar, <b>“devletle mücadele eden bir örgütü eleştirmeyiz, devleti eleştiririz”</b>.</p>
<p>İtiraf edeyim ki bu görüşü tam anlamıyorum.</p>
<p>Gazete yazarları hangi amaçla eleştirir?</p>
<p>Eleştiri, bir <b>“kötüleme, karalama”</b> yöntemi midir yazarlar için yoksa gördükleri bir hatanın düzeltilmesini istemek midir?</p>
<p><b><br/>“Eleştirilecek ve eleştirilmeyecek kuruluşlar”</b> diye kategorilere ayırmaya başlarsak, bu, <b>“eleştirinin dürüstlüğünü ve objektifliğini” </b>yaralamaz mı?</p>
<p><b><br/>“Sadece şunları eleştiririm”</b> dediğinizde ve bazılarını <b>“asla”</b> eleştirmeyeceğinizi söylediğinizde, eleştirdikleriniz sizin dürüstlüğünüze inanır mı?</p>
<p>Eğer eleştiriyi bir <b>“kötüleme, karalama, zor duruma düşürme”</b> aracı olarak görüyor ve kullanıyorsanız, bu, sizin iyi niyetinizi kuşkulu hale getirir, yok eğer eleştiriyi bir <b>“uyarı, yardım, aklının erdiğince yol gösterme”</b> olarak görüyorsanız, o zaman da <b>“ben sadece devlete yardım eder, ona yol gösterir, önerilerde bulunurum”</b> demek de fazla devletçi bir tutum olur.</p>
<p>Nereden bakarsanız bakın, <b>“ben sadece devleti eleştiririm”</b> tavrı entelektüel bir tutarlılık taşımaz.</p>
<p><b><br/>“Ben devleti asla eleştirmem”</b> ile <b>“ben devletten başkasını asla eleştirmem”</b> anlayışları arasında dürüstlük açısından hiçbir fark yoktur bence.</p>
<p>İki tavırda da eleştiriyi bir <b>“kötüleme”</b> aracı olarak kullanıyorsun demektir, iki tavırda da bazı düşüncelerini saklıyorsun demektir.
                                    	<br/><br/>
<a class="lnk2" href="/web/20120223014725/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-elestiri.htm), [web.archive.org (arşiv bağlantısı)](http://web.archive.org/web/20120223014725/http://www.taraf.com.tr:80/ahmet-altan/makale-elestiri.htm)
