# Bunun altından kalkamazsınız

*Ahmet Altan 17.01.2012*

<div class="yazi"><p>Türkiye’nin <b>“kirli iktidarlardan”</b> bıktığı bir dönemde AKP <b>“temiz bir parti”</b> olarak geldi iktidara. </p>
<p>Zor zamanlardan geçti.</p>
<p>Sonra <b>“geçmiş suçların ve cinayetlerin”</b> hesabını soran dürüst bir parti olarak kitlelerin kalbini kazandı.</p>
<p>Kirlenmiş bir siyasetin ortasında yeni ve lekesiz bir parti olmanın olağanüstü hazzını yaşadı.</p>
<p>Lakin Türkiye gibi bir ülkede <b>“temiz”</b> kalmak çok zor.</p>
<p>İktidarının ilk yıllarındaki Hablemitoğlu cinayetini <b>“geçmişin”</b> günahları arasına yazarsak AKP döneminin üç büyük cinayeti var.</p>
<p>Hrant Dink.</p>
<p>Behçet Oktay.</p>
<p>Ve son olarak şu dehşet verici Uludere Katliamı.</p>
<p>Hrant Dink cinayetinin arkasındaki isimlerin çoğu açıkça bilinmesine rağmen siyasi iktidar o isimlerin ortaya çıkarılması için pek bir çaba göstermedi.</p>
<p>Hatta tam tersine, bugün Markar Esayan’ın yazdığı haberde okuyacağınız gibi Dink cinayetine karışan hemen hemen bütün isimler <b>“terfi”</b> ettirildi.</p>
<p>Devletin TİB gibi resmî müesseseleri Dink cinayetinin ortaya çıkarılması için uzun yıllar boyunca işbirliği yapmadı, hiç kimse onları işbirliğine zorlamadı.</p>
<p>Dink davasının bugün sonuçlanmasını bekleniyor ama ortada birkaç tetikçi çocuktan başkası yok.</p>
<p>Bu davayı böyle kapatırlarsa, emin olun bu dosya ileride yeniden açılacaktır.</p>
<p>Davanın soruşturulması sırasındaki bütün ihmaller, suçluyu saklama çabaları, şaibeli insanların korunması da yetkililere sorulacaktır.
                                    	<br/><br/>
<a class="lnk2" href="/web/20130525042615/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-bunun-altindan-kalkamazsiniz.htm), [web.archive.org (arşiv bağlantısı)](http://web.archive.org/web/20130525042615/http://www.taraf.com.tr/ahmet-altan/makale-bunun-altindan-kalkamazsiniz.htm)
