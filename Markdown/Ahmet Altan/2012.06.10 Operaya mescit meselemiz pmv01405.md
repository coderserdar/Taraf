# Operaya mescit meselemiz

*Ahmet Altan 10.06.2012*

<div class="yazi"><p>Söz verdik, sözümüzü tutacağız.</p>
<p>Ben, mealen, <b>“operalara mescit yapma kararının dinî bir ihtiyaçtan kaynaklanmadığını, Başbakan Erdoğan’ın kendisine benzemeyenlere karşı iktidarının gücünü göstermek için böyle manasızlıklar yaptığını”</b>, bunun Çevik Bir’in 28 Şubat’ta dindarlara <b>“gücünü”</b> göstermeye çalışmasına benzediğini söylemiştim.</p>
<p>Bir de iddialı laf etmiştim.</p>
<p>Demiştim ki, <b>“eğer aklıbaşında tek bir Müslüman operaya mescit yapmanın önemli bir ihtiyaç olduğunu söylerse bütün laflarımı geri alacağım”</b>.</p>
<p>Epeyce mail geldi bu konuda.<br/><br/><b>“Aklıbaşında”</b> Müslümanlar <b>“operaya mescit yapmanın önemli bir ihtiyaç”</b> olduğunu yazdılar.</p>
<p>Ben sözümdeyim, söylediklerimi geri alıyorum.</p>
<p>Hata yapmışım.<br/><br/><b>“İnsan herkesi kendi gibi bilir”</b> derler ya, ben de Türkiye’deki Müslüman dindarlarımızın bana benzediğini düşünmüşüm.</p>
<p>Hayatımda hiç operaya gitmedim, birisi başıma silah dayamazsa bundan sonra da gideceğimi sanmam.</p>
<p>Bazı uvertürleri, müzik dinleyen her sıradan dinleyicinin bildiği bazı aryaları, tenor ve sopranoları severim ama baştan sona bir operayı dinlemeye müsait bir müzik kültürüm ve zevkim yok.</p>
<p>Üç saat boyunca oturup,  arada sevdiğim birkaç aryanın hatırına o <b>“resitatifleri”</b> dinlemeye tahammülüm bulunmuyor.</p>
<p>Opera özellikle 18. yüzyılda Avrupa’da halkın sevdiği <b>“popüler”</b> bir müzik dalıydı ama bugün opera bilebildiğim kadarıyla bütün dünyada <b>“özel”</b> bir müzik zevkine sahip olanların izlediği bir sanat dalı.</p>
<p>Onlar o müziğin her mezüründen zevk alıyorlar.</p>
<p>Ben onlardan değilim.</p>
<p>Ama anlaşılan toplumumu da pek tanımıyorum.</p>
<p>Operada mescit yapmayı <b>“önemli”</b> bulduklarına göre dindarlarımız arasında opera merakı patlayıp gitmiş.</p>
<p>Yakında cami avlularında <i>Tosca</i>’nın, <i>İl Trovatore</i>’nin kasetleri satılmaya başlarsa hiç şaşırmamak gerek demek ki.
                                    	<br/><br/>
<a class="lnk2" href="/web/20130525043622/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-operaya-mescit-meselemiz.htm), [web.archive.org (arşiv bağlantısı)](http://web.archive.org/web/20130525043622/http://www.taraf.com.tr/ahmet-altan/makale-operaya-mescit-meselemiz.htm)
