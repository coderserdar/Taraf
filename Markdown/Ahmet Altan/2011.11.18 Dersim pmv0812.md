# Dersim

*Ahmet Altan 18.11.2011*

<div class="yazi"><p>CHP Tunceli Milletvekili Hüseyin Aygün, <b>“Dersim Katliamı’nın sorumlusu devlet ve CHP’dir. Atatürk de bu olaylardan haberdardır”</b> deyince ana muhalefet partisinde kıyamet koptu. </p>
<p>Bazı milletvekilleri Aygün’e karşı ayaklandı. </p>
<p>Parti yönetimi Aygün’ün savunmasını istedi. </p>
<p>Bu konuda yapılan açıklamaları okudum ama ne CHP yönetiminin, ne de CHP’li milletvekillerinin Aygün’e niye itiraz ettiğini anlayabildim.</p>
<p>Aygün’ün yalan söylediğini mi düşünüyorlar?</p>
<p>1937’de gerçekleşen Dersim Katliamı’nın sorumlusu olarak devleti ve CHP’yi görmüyorlar mı?</p>
<p>Dersim Katliamı’nı devlet yapmadı mı?</p>
<p>CHP yönetimi ve milletvekilleri, Dersim Katliamı’nın sorumlusunun Türkiye Cumhuriyeti Devleti’nden başka biri olduğunu düşünüyorlarsa, söylesinler.</p>
<p>O katliamı devletten başka kim yaptı?</p>
<p>O tarihte devletin tek sahibi de CHP değil miydi?</p>
<p>Türkiye’de devletten ve devletin sahibi olan CHP’den başka bir güç mü vardı?</p>
<p>Yoksa Atatürk kısmına mı itiraz ediyorlar?</p>
<p>Bence Aygün kibarca söylemiş, <b>“Atatürk de bu olaylardan haberdardı”</b> derken.</p>
<p>Ülkenin hâkim-i mutlakı olan Atatürk’ün <b>“haberdar”</b> olmaması zaten söz konusu değil ama Atatürk sadece <b>“haberdar”</b> değildi, bu katliam için bizzat emir veren, planları yapan adamdı.</p>
<p>Trabzon’daki müzeye giderlerse Atatürk’ün üstünde çalıştığı harekât planını da orada görürüler, Atatürk harita üstünde birliklerin gideceği yerleri belirlemişti.</p>
<p>Bunun neresine itiraz ediyorlar?</p>
<p>Dersim Katliamı’nın devlet, CHP ve Atatürk’ten başka <b>“sorumlusu”</b> olabilir mi?</p>
<p>Yoksa buna itiraz etmiyorlar da Dersimde bir <b>“katliam”</b> olduğunun söylenmesine mi itiraz ediyorlar?<br/><br/><b>“Dersim’de katliam olmadı”</b> mı diyorlar?</p>
<p>Orada binlerce adamın öldürülmesinin adı ne CHP’lilere göre?</p>
<p>Öldürülmediğini mi iddia ediyorlar?</p>
<p>Girsinler internete o katliamın korkunç görüntülerini rahatça bulurlar.
                                    	<br/><br/>
<a class="lnk2" href="/web/20120902034402/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-dersim.htm), [web.archive.org (arşiv bağlantısı)](http://web.archive.org/web/20120902034402/http://www.taraf.com.tr:80/ahmet-altan/makale-dersim.htm)
