# Emine Hanım

*Ahmet Altan 25.04.2012*

<div class="yazi"><p>Başbakan Tayyip Erdoğan’ın eşi Emine Hanım’ı 23 Nisan resepsiyonunda gösteren resim herhalde <b>“tarihî bir resim”</b> olarak anılacak.</p>
<p>Niye tarihî peki?</p>
<p>Çünkü bu <b>“çok normal”</b> bir sahne, bir başbakanın eşi giyimi ne olursa olsun eşiyle birlikte resmî törenlere katılır.</p>
<p>Ve, <b>“normal olan her şey”</b> bizim için yeni ve tarihî bir önem taşıyor.</p>
<p>Normallik çok şaşırtıcı ve yeni bir gelişme bu ülkede.</p>
<p>Seksen küsur yıllık Cumhuriyet daha yeni yeni normalleşiyor.<br/><br/><b>“Vatandaşlarını”</b> giyimlerine göre sınıflandırmaktan vazgeçiyor.</p>
<p>Başörtülü kadınlarımız da <b>“vatandaş”</b> sayılıyor.</p>
<p>Biz buna seviniyoruz.</p>
<p>Böyle <b>“normal”</b> bir sahneye sevinecek kadar zavallı bir düzende yaşadık biz.</p>
<p>Devlet, başörtülü vatandaşlarını reddetti.</p>
<p>Düşünün ki bu ülke <b>“başörtülü”</b> diye başbakanın eşinin resepsiyonlara kabul edilmediği bir ülkeydi.</p>
<p>Halk o insanı, eşinin <b>“başörtülü”</b> olduğunu bilerek <b>“başbakan”</b> seçiyor ama <b>“devlet”</b> halkın seçimini hiç de önemli bulmuyor.<br/><br/><b>“Halk seni seçse de sen eşini devletin resepsiyonuna getiremezsin”</b> diyor.</p>
<p>Demekle kalmıyor, <b>“bunu darbe sebebi”</b> sayıyor.</p>
<p>Şimdi bu değişiyor.</p>
<p>Devlet, <b>“anormalliklerinin”</b> birinden daha kurtuluyor.</p>
<p>Devlet kurtuluyor ama kurtulmayanlar da var.</p>
<p>CHP yönetimi, 23 Nisan resepsiyonuna katılmıyor.</p>
<p>Niye katılmaz 23 Nisan törenlerine CHP yöneticileri?</p>
<p>Anlayabildiğimiz kadarıyla, bir devlet resepsiyonunda <b>“başörtülü”</b> kadınlarla karşılaşmak istemiyorlar.</p>
<p>CHP, hâlâ <b>“vatandaşının”</b> giyimini belirleyen bir devlet peşinde.</p>
<p>Kadınların büyük çoğunluğunun başörtülü olduğu bir ülkede, başörtülü kadınları reddeden bir siyasi partinin <b>“iktidar”</b> olma ihtimali bulunur mu sizce?</p>
<p>İktidardan geçtim, <b>“muhalefet” </b>olma ihtimali bulunur mu?</p>
<p>CHP, arkasında yüzde yirmi beşlik kitle olan bir parti ama siyasette esamisi bile okunmuyor, niye, çünkü hâlâ çocukça jestlerle siyaset yapmaya çalışıyor.
                                    	<br/><br/>
<a class="lnk2" href="/web/20130525042802/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-emine-hanim.htm), [web.archive.org (arşiv bağlantısı)](http://web.archive.org/web/20130525042802/http://www.taraf.com.tr/ahmet-altan/makale-emine-hanim.htm)
