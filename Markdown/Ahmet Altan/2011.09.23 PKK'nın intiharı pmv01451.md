# PKK’nın intiharı

*Ahmet Altan 23.09.2011*

<div class="yazi"><p>Hiç öyle <b>“ayıptır”</b> falan demem, yazının girişine <b>“ben demiştim”</b> lafını mıh gibi çakarım.</p>
<p>Çünkü <b>“benim söylemem”</b> önemli değil ama İstanbul’da oturan bir adamın aylar önce görüp yazdığını Kandil’deki PKK yönetiminin görememiş olması çok önemli.</p>
<p>Apaçık görünen gerçekleri göremeyen bir körlük, bir de emrinde olağanüstü büyük bir servet ve binlerce silahlı adam varsa, bu ülkede yaşayan Kürt Türk herkesin başını belaya sokar.</p>
<p>Apo, <b>“Müzakerelerde anlaşma noktasına geldik, Kürt tarihinin en büyük anlaşmasını imzalayacağız, devrimci halk savaşına gerek kalmadı”</b> deyip çatışmaların durdurulmasını istemesinin hemen arkasından PKK yönetimi, bu sözlerin tam tersini yapıp çatışmaları şiddetlendirmeye başlayınca, <b>“Bu seferki savaş daha önceki savaş gibi olmaz”</b> diye yazmıştım.</p>
<p>Savaşın eskisi gibi olmayacağı çok açık belliydi.</p>
<p>Otuz yıllık savaşta defalarca <b>“şike”</b> yapan, kendi askerlerini göz göre göre feda eden bir ordu suçüstü yakalanmış, aklını <b>“sivil iktidarı”</b> devirmeye takmış generaller cezalandırılmaya başlanmıştı.</p>
<p>Savaşın bundan sonraki kısmında daha önce Dağlıca’da, Aktütün’de, Hantepe’de görülen <b>“şike”</b> olaylarına rastlamayacağımız, mevzilerin baskına açılmayacağı, hata yapanın hatasının bedelini ödeyeceği gün gibi gözüküyordu.</p>
<p>Dünyanın en lagar ordusu bile <b>“şike”</b> yapmadığı zaman elindeki Heron’larla, uydularla, termal kameralarla, istihbaratla, teknolojik donanım ve kalabalık kadrolarla karakollarını baskınlara karşı korur.<br/><br/><b>“PKK dağlarda eski rahatlığı bulamaz, savaşı şehirlere taşımak zorunda kalır”</b> demiştim.
                                    	<br/><br/>
<a class="lnk2" href="/web/20111219041230/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-pkk-nin-intihari.htm), [web.archive.org (arşiv bağlantısı)](http://web.archive.org/web/20111219041230/http://www.taraf.com.tr:80/ahmet-altan/makale-pkk-nin-intihari.htm)
