# Siyaset ve yasa

*Ahmet Altan 24.06.2011*

<div class="yazi"><p>Bu ülkenin demokratlarının çoğu AKP’yi niye destekledi?</p>
<p>Bütün Cumhuriyet tarihi boyunca askerlerin yaptığı <b>“hukuku”</b> değiştirsin, halk iradesi tarafından seçilmiş bir güç olarak sivil ve çağdaş bir hukuk yapsın diye.</p>
<p>12 Eylül darbesinin biçimlendirdiği bu zorba sistemi değiştirmeye tek aday olarak bu sistemi değiştirsin diye.</p>
<p>Parti kapatılmasını zorlaştıran hükümlerin Anayasa’ya konulmasını BDP’nin bile boykot ettiği bir ülkede sivil anayasayı hazırlasın diye.</p>
<p>Dün AKP’nin sözcüsünün televizyondan yayınlanan basın toplantısını dinlerken bir yandan da bunları düşünüyordum.</p>
<p>AKP’li Bozdağ, Hatip Dicle’nin neden <b>“milletvekili”</b> olamayacağını anlatıyor, özellikle de Başbakan Erdoğan’ın durumu ile Dicle’nin durumu arasındaki farkların kaynaklandığı <b>“yasaları”</b> sıralayıp, <b>“İki durum hiç birbirine benzemiyor”</b> diyordu.</p>
<p>Benzerlikleri ve benzemezlikleri <b>“yasa maddelerinde”</b> arayan bir anlayış bana çok zavallıca gözüktü.</p>
<p>Başbakan Erdoğan şiir okumuştu, Hatip Dicle de <i>ANKA Ajansı</i>’na bir demeç vermişti.</p>
<p>İkisi de <b>“söz”</b>den dolayı mahkûm olmuştu.</p>
<p>Onları benzer kılan, bu ülkede <b>“söz ve fikir özgürlüğünün”</b> olmaması ve bu yasakların onları mahkûm etmesiydi.</p>
<p>Meselenin, <b>“özgürlük ve yasak”</b> boyutunu hiç görmeyip, sadece <b>“yasalar”</b> kısmını görmek siyasi bir aczin ve yetersizliğin işaretiydi bence.</p>
<p>Bir de tabii inanılmaz bir bencilliğin.</p>
<p>Bu ülkede <b>“fikir özgürlüğünü”</b> yasaklayan yasalar var.</p>
<p>Siyaset, bu yasaları değiştirme gücüne sahip olmak demek.</p>
<p>Bu <b>“yasalardan”</b> değiştirilemez <b>“kutsal”</b> metinler gibi bahsetmek demek değil.</p>
<p>Başbakan, <b>“şiir”</b> okuyarak fikrini söylemiş, Dicle konuşarak fikrini söylemiş, bu benzerliği görmek gerçekten çok mu zor?</p>
<p>Erdoğan bir Kürt siyasetçiye benzemekten hoşlanmadığı için mi bu benzerliği şimdi AKP inkâr ediyor yoksa Başbakan artık bir <b>“mağdur”</b> olmaktan kurtulduğu için mi?</p>
<p>Değişik yasalardan mahkûm olup, değişik yasaların kurbanı olmak, iki siyasetçiyi birden ezen <b>“zorba”</b> sistemin yarattığı ortaklığı yok etmeye yetiyor mu?</p>
<p>Bülent Arınç sabahleyin çok daha çağdaş, siyasetçiye çok daha yakışan bir tavırla, <b>“Meseleyi Meclis’te çözebiliriz”</b> demişti; doğrusu da buydu, fikirlerinden dolayı birisinin hapsedilmesine duyduğun tepkiyi dile getirir, bu zorbalığı Meclis’te elbirliğiyle değiştirmeyi önerirsin.
                                    	<br/><br/>
<a class="lnk2" href="/web/20111214091109/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-siyaset-ve-yasa.htm), [web.archive.org (arşiv bağlantısı)](http://web.archive.org/web/20111214091109/http://www.taraf.com.tr:80/ahmet-altan/makale-siyaset-ve-yasa.htm)
