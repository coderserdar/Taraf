# AVM

*Ahmet Altan 13.09.2012*

<div class="yazi"><p>İlk duyduğumda ne olduğunu anlamamıştım, sonra <strong>“alışveriş merkezi”</strong> olduğunu öğrendim. Amerikan yaşam tarzının belki de en tipik sembollerinden biri olan, içinde her türden dükkânın, lokantanın, eğlencenin bulunduğu <strong>“mall”</strong>ların Türkiye versiyonu.</p>
<p>AKP’nin on yıllık iktidarının en parlak başarılarının da bence en somut simgelerinden biri.</p>
<p>Dünyanın en büyük krizlerinden birinin ortasında ekonomiyi büyütürken, serveti de varoşlara ve Anadolu kentlerine doğru yaymış, halkın alım gücünün artışına paralel olarak her yan bu AVM’lerle dolmuştu.</p>
<p>Bunlar hem zenginleşmenin sembolleri, hem de yoksul bırakılmış yığınların <strong>“zenginleştiklerini ve önemsendiklerini”</strong> en fazla hissettikleri yerler olmuştu.</p>
<p>AKP’yi <strong>“yenilmez armada”</strong> hâline getiren <strong>“büyümenin ve zenginleşmenin”</strong> ekonomik mabetleri gibiydi buralar.</p>
<p>Varoşlardaki AVM’lerde insanların memnuniyetini görmek her zaman mümkündü.</p>
<p>Ege Cansen dünHürriyet ’te, Cumhuriyet tarihinin ortalama büyümesinin yıllık <strong>“yüzde beş”</strong> olduğunu, AKP’nin on yıllık ortalama büyümesinin de yıllık <strong>“yüzde beşle”</strong> bu geleneksel rakamla uyumlu olduğunu yazmıştı.</p>
<p>Ama AKP bunu yanı başımızdaki ekonomik krizlerle Avrupa köklerinden sarsılırken gerçekleştirdi.</p>
<p>AKP’nin bu büyük başarısını görmeden, anlamadan, alkışlamadan, hiçbir parti gerçekçi bir muhalefet yapamaz bence.</p>
<p>Şimdi bu büyüme ve zenginleşme <strong>“duraklama”</strong> dönemine giriyor.</p>
<p>Bu, AKP’nin bir hatasından ya da eksikliğinden değil, dünya krizinin Türkiye’nin yapısal sorunlarını ortaya çıkarmasından kaynaklanıyor.</p>
<p>Ben çok güvendiğim bir iktisatçıya, <strong>“Ekonomik durum nedir”</strong> diye sormuştum, bana <strong>“İyi olanların çoğunluğu konjonktürel, yani geçici, kötü olanların çoğu da yapısal, yani kalıcı”</strong> demişti.
                                    	<br/><br/>
<a class="lnk2" href="/web/20130525044600/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-avm.htm), [web.archive.org (arşiv bağlantısı)](http://web.archive.org/web/20130525044600/http://www.taraf.com.tr/ahmet-altan/makale-avm.htm)
