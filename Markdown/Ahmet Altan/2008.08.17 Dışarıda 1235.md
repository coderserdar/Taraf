# Dışarıda

*Ahmet Altan 17.08.2008*

<div class="taraf_structure_2col_1zq">
<div class="margen_n">



 <p><font face="Times New Roman TUR"><br/>
<p>Bazen yaşamak, kendimize bir hapishane inşa etmek anlamına geliyor.</p><br/>
<p>O hapishanenin içine girip yavaş yavaş dışarısıyla ilişkimizi kesiyoruz.</p><br/>
<p>Sadece o dört duvarın arasında olanlar ilgilendiriyor bizi.</p><br/>
<p>Çeşitli olaylarla dolu o kıpır kıpır dünya bize yabancılaşıyor.</p><br/>
<p>Hayatın binlerce yüzü olduğunu, yaşamanın zevk alma anlamına da geldiğini, acı kadar neşeye de yer bulunduğunu, korkuların yanında sevinçli şaşkınlıkların da barındığını unutup gidiyoruz.</p><br/>
<p>Türkiye gibi ülkeler hayata duvarlar örmeyi kolaylaştırıyor.</p><br/>
<p>Zaten geleneklerimizde içe kapanma önemli bir yer kapladığından dünyadan çabuk kopuyoruz.</p><br/>
<p>İnsanların neler yaptığıyla ilgilenmiyoruz bile.</p><br/>
<p>Halbuki insanlar çok ilginç işlerle uğraşıyorlar.</p><br/>
<p>Şaşırtıcı işlerle.</p><br/>
<p>Şu sırada en eğlenceli ve en şaşırtıcı işler Pekin’de yaşanıyor.</p><br/>
<p>İnsan beyninin mucizeler yarattığı bu çağda, bu muhteşem yaratıcılık insan bedeninin yeteneklerini de artırıyor.</p><br/>
<p>Phelps diye 23 yaşında Amerikalı bir çocuk var.</p><br/>
<p>Geçen Olimpiyatlar’da altı altın madalya almış.</p><br/>
<p>Bu Olimpiyatlar’da şu ana kadar yedi altın madalya daha aldı.</p><br/>
<p>Siz bu satırları okurken belki de sekizinci altını almış olacak.</p><br/>
<p>Olimpiyatlar tarihinde tek başına toplam on üç altın madalya almış kimse yok.</p><br/>
<p>Düşünsenize bu çocuğun evinde on üç altın madalya duvarlara asılacak.</p><br/>
<p>Belki de on dört.</p><br/>
<p>Bir altın madalya kazanabilmek için bir sporcunun dört yıl boyunca Olimpiyatlar’a nasıl hazırlandığını düşünebiliyor musunuz?</p><br/>
<p>Bir yüzücü gününün büyük kısmını havuzda antrenmanlarla geçiriyor.</p><br/>
<p>Ayrıca ağırlık çalışıyor.</p><br/>
<p>Taktik çalışmalar yapıyor.</p><br/>
<p>Ve, bunu dört yıl boyunca her gün tekrarlıyor.</p><br/>
<p>Phelps ise bir sporcunun bir yarış için yaptığını, sekiz ayrı yarış için yapıyor.</p><br/>
<p>Üstelik bu sekiz yarışın taktikleri, çalışma biçimleri, yüzme stilleri birbirinden farklı.</p><br/>
<p>Bir adam sekiz kişi gibi yaşıyor.</p><br/>
<p>Sonra Olimpiyatlar’a geliyor.</p><br/>
<p>Ve gelirken “sekiz altın madalya almak” istediğini açıklıyor.</p><br/>
<p>Bugüne dek bir Olimpiyatta en fazla altın madalya alan sporcu, Amerikalı yüzücü Spitz.</p><br/>
<p>Phelps, onun rekorunu şimdiden egale etti.</p><br/>
<p>Son yarışı da kazanırsa bir Olimpiyatta sekiz altın alan ilk insan olacak.</p><br/>
<p>Bunun için nasıl bir irade, nasıl bir kondüsyon, nasıl bir ihtiras, nasıl bir güç, nasıl bir yetenek gerektiğini tahmin edebiliyor insan.</p><br/>
<p>Phelps’in yeteneklerine insan beyninin yarattığı yenilikler de yardım ediyor.</p><br/>
<p>Mayolar değişiyor örneğin.</p><br/>
<p>Bu mayolar su içindeki sürtünmeyi en aza indiriyor.</p><br/>
<p>Antrenman teknikleri değişiyor.</p><br/>
<p>Bir yarışın içinde yapılacak olanları, nerede hızlanılacağını, nerede atağa kalkılacağını neredeyse metre metre hesaplayan, rakipleri videolardan izleyen taktik çalışmalar yapılıyor.</p><br/>
<p>Ve sonunda insanlık tarihinde eşi görülmemiş mucizeler yaratılıyor.</p><br/>
<p>Sadece bu yarışları izlerken bile “bombalarla, cinayetlerle, çetelerle, yalanlarla” dolu bir ülkedeki yaşamanın saçmalığını kavrıyorsunuz.</p><br/>
<p>“Başka bir şeyler daha var bu hayatta” diyorsunuz.</p><br/>
<p>Sonra Jamaikalı 21 yaşında bir genç çıkıyor ortaya.</p><br/>
<p>Ayağında altın rengi ayakkabılarıyla yüz metre yarışına giriyor.</p><br/>
<p>Daha yarışın ortasında rakiplerini metrelerce geride bırakıyor.</p><br/>
<p>Ve son on metreyi neredeyse dans ederek, kollarını iki yana açarak, elini göğsüne vurarak ve yan yan koşarak geçiyor.</p><br/>
<p>Bütün bu gösteriye rağmen dünya rekorunu kırıyor.</p><br/>
<p>Olağanüstü bir güç ve güven.</p><br/>
<p>Olağanüstü bir bedensel yetenek.</p><br/>
<p>Ayakkabılarından mayosuna kadar teknolojinin son ürünleri.</p><br/>
<p>İnsanın koşmasını kolaylaştıran pistler.</p><br/>
<p>Yarışı kazandıktan sonra ayakkabılarının reklamını yaparak poz veriyor.</p><br/>
<p>Her pozu herhalde milyonlarca dolar kazandırıyor ona.</p><br/>
<p>Yeteneği paraya çevriliyor.</p><br/>
<p>Bu, onun hak ettiği bir para.</p><br/>
<p>Yeryüzündeki altı milyar insanın hepsinden…</p><br/>
<p>Hatta bugüne dek yaşamış bütün insanlardan daha hızlı koşuyor.</p><br/>
<p>O kadar hızlı koşuyor ki rakipleriyle eğleniyor.</p><br/>
<p>Bir hayat veriyor spora…</p><br/>
<p>Ve spor da ona bir hayat veriyor.</p><br/>
<p>Ünlü Fransız gazetecisi Lazaref’in dediği gibi, “Sen bir işe hayatını verirsen, o iş de sana bir hayat verir.”</p><br/>
<p>İnsanlar tarihleri boyunca yarışmayı ve eğlenmeyi sevmişler.</p><br/>
<p>Şimdi bir şölen daha yaşıyorlar Pekin’de.</p><br/>
<p>Biz de seyrediyoruz.</p><br/>
<p>İnsanlığın bir parçasıyız biz de.</p><br/>
<p>Kendi ırkımızdan olmasa da kendi cinsimizden olanların başarısı, onların hikâyesi, hayatı ilgimizi çekiyor.</p><br/>
<p>Hapishanemizin dışında da bir şeyler yaşandığını fark ediyoruz.</p><br/>
<p>Hayat sadece buradan ibaret değil.</p><br/>
<p>Neşeli, canlı, coşkulu bir şey yaşamak.</p><br/>
<p>Başkalarını seyrede seyrede biz de bir gün bu “bombalı, skandallı, cinayetli” hapishanenin duvarlarını yıkacağız.</p><br/>
<p>Başka bir hayat olduğunu keşfedeceğiz.</p><br/>
<p>Herhalde bizim “büyük devrimimiz” de o hapishanenin duvarlarını yıkarak başlayacak. </p><br/>
<p align="right"></p></font></p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://www.taraf.com.tr:80/makale/1592.htm), [web.archive.org (arşiv bağlantısı)](http://web.archive.org/web/20090905090601/http://www.taraf.com.tr:80/makale/1592.htm)
