# Ağaç

*Ahmet Altan 08.05.2011*

<div class="yazi"><p>Çiçekçilerde gördüm, hüsnüyusuflar çıkmış.</p>
<p>Yaz geliyor.</p>
<p>Bahçedeki armut ağacı, bütün ağaçlardan daha geç açtı çiçeklerini, bütün ağaçlardan daha çabuk döktü.</p>
<p>Bunları defalarca gördüm.</p>
<p>Onlar hep aynı tazelikle tekrarlıyorlar yaptıklarını, ben sürekli eskiyerek izliyorum bu sonsuz tazeliği.</p>
<p>Yaşadığım ülke de bahçedeki armut ağacı gibi.</p>
<p>Hep kendini tekrarlıyor.</p>
<p>Güzel bir ülke burası.</p>
<p>Bizim armut ağacının çiçekleri de güzeldir, dantel dantel beyazlıkla yayılır dallara.</p>
<p>Ama meyvesi tatsızdır.</p>
<p>Yazıyı yazarken siyasetçilerin konuşmalarını dinliyorum bir yandan.</p>
<p>Arada güzel şeyler de anlatıyorlar.</p>
<p>Ama ben bu ağacın meyvesini biliyorum.</p>
<p>Otuz yıldır savaş sürüyor bu ülkede.</p>
<p>Otuz yıldır darbe anayasasıyla yönetiliyor.</p>
<p>Otuz yıldır devlet, halka patronluk taslıyor.</p>
<p>Otuz yıldır, o devletin daha derin olan kısmı ülkeyi belaya sürüklemek için uğraşıyor.</p>
<p>Otuz yıldır, başka ülkelerde yaşasalardı ölmeyecek olan insanlar, sırf bu ülkede yaşadıkları için ölüyorlar.</p>
<p>Siyasetten isimler geçiyor.</p>
<p>Her mevsim açan çiçekler gibi.</p>
<p>Ama ağaç hep aynı ağaç.
                                    	<br/><br/>
<a class="lnk2" href="/web/20111117142559/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111117142559/http://taraf.com.tr/ahmet-altan/makale-agac.htm)
