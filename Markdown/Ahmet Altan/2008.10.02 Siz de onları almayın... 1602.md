# Siz de onları almayın...

*Ahmet Altan 02.10.2008*

<div class="taraf_structure_2col_1zq">
<div class="margen_n">



 <p><font face="Times New Roman TUR"><br/>
<p>Sizi bilmem ama ben sıkıldım.</p><br/>
<p>Benim gibi birçok insanın da sıkıldığını sanıyorum.</p><br/>
<p>Nedir bu generallerle yüksek yargıçların nezaketten uzak kaprisleri?</p><br/>
<p>Meclis’in açılışını boykot ediyorlar.</p><br/>
<p>Onların aldıkları maaşları bile o Meclis belirliyor.</p><br/>
<p>Onların tepesinde bulundukları kurumların yasalarını bile o Meclis yapıyor.</p><br/>
<p>Neymiş?</p><br/>
<p>Askerler, DTP’lilerden hoşlanmıyormuş.</p><br/>
<p>O insanlar bu halkın oylarıyla o Meclis’e gelmişler.</p><br/>
<p>Bu halkın iradesinin somut yansıması olan Meclis’in üyeleri onlar.</p><br/>
<p>Askerler, onlara saygı göstermek “zorunda”.</p><br/>
<p>Bizim generaller, o parlamenterlere oy vermiş yaklaşık iki milyon insanı yok sayıyorlar.</p><br/>
<p>İki milyon kişiyi silip atabiliyorlar.</p><br/>
<p>Niye?</p><br/>
<p>Öyle işte.</p><br/>
<p>Canları istemiyormuş.</p><br/>
<p>Yargıçların neyi boykot ettiğini ise Allah bilir.</p><br/>
<p>Onlar da AKP’yi boykot ediyor herhalde.</p><br/>
<p>Ya da 12 Eylül’de ve 28 Şubat’ta yaptıkları gibi körü körüne generallerin peşine takılıp, onların dediğini yapıyorlar.</p><br/>
<p>Halkın meclisini boykot etme cüretkârlığını gösteren generallerimizle yargıçlarımız var.</p><br/>
<p>Disiplinli ciddi devlet diye, buna demezsiniz de neye dersiniz?</p><br/>
<p>Bu insanlarla bu ülke, bir devlet oluşturmaya çalışıyor.</p><br/>
<p>Böylesine disiplinsiz, saygısız, başıbozuk insanlardan belki bir aşiret olur ama bir devlet olmaz.</p><br/>
<p>Siz şimdi inanmayacaksınız ama yemin ederim devlet ciddi bir şeydir.</p><br/>
<p>Başka ülkelere bakarsanız ne kadar “ciddi” olduğunu görürsünüz.</p><br/>
<p>Bizdeki devlet de böyle bir şey işte.</p><br/>
<p>Meclis’i boykot eden generallerle yargıçlar.</p><br/>
<p>Tamam, bu adamların ne halka, ne bu halkın iradesine, ne de devlete saygısı yok ama tek suçlu da bu adamlar değil.</p><br/>
<p>Meclis’teki 550 kişiye de bakmak lazım.</p><br/>
<p>Sürekli olarak Meclis’e saygısızlık eden bu insanlara “saygıyı” öğretmek için Meclis ne yapıyor?</p><br/>
<p>Hiçbir şey.</p><br/>
<p>Sanki böyle bir saygısızlıkla karşılaşmamış gibi davranıyor.</p><br/>
<p>Halbuki o Meclis’in saygınlığını korumak o Meclis’teki insanlara düşer.</p><br/>
<p>Bu halk o insanları o Meclis’e, birilerinden hakaret görsünler diye göndermedi.</p><br/>
<p>Ayrıca o hakaretin muhatabı sadece onlar değil.</p><br/>
<p>Asıl hakarete uğrayanlar onları oraya gönderenler.</p><br/>
<p>Meclis’e sormamız lazım.</p><br/>
<p>“Neden bizim hakarete uğramamız karşısında bu kadar sessizsiniz?”</p><br/>
<p>Ne zaman devlet olacağız biz?</p><br/>
<p>Meclis, burayı bir devlet yapmaya karar verdiğinde.</p><br/>
<p>Askerlerle yargıçların bu kadar çok sorun çıkarmasına engel olduğunda.</p><br/>
<p>Siz, DTP’li seçmenleri bir düşünsenize.</p><br/>
<p>Temsilcileri, Anayasa Mahkemesi tarafından Meclis’ten atılmak isteniyor.</p><br/>
<p>Generaller o temsilcileri Meclis’te görmek istemediklerini açıklıyor.</p><br/>
<p>Peki, o insanlar dileklerini devlete nasıl duyuracaklar?</p><br/>
<p>Dertlerini nasıl anlatacaklar Meclis’te temsilcileri olmadığında?</p><br/>
<p>Seslerini duyurmak için silaha sarılıp dağa mı çıksınlar?</p><br/>
<p>Bizim generallerle yargıçlar bu savaş hiç bitmeden sürüp gitsin, çocuklar peşpeşe ölsün mü istiyor?</p><br/>
<p>Verilen mesaj bu mu?</p><br/>
<p>Siz, temsilcilerini Meclis’ten çıkarmaya çalışarak bu ülkenin Kürtlerine “sizi istemiyoruz” derseniz, ardından da o insanlara “bölücü” diyemezsiniz.</p><br/>
<p>Çünkü “bölen” sizsiniz.</p><br/>
<p>İstemeyen sizsiniz.</p><br/>
<p>Saygısızlık eden sizsiniz.</p><br/>
<p>Onların iradesini yok sayan sizsiniz.</p><br/>
<p>“Size siyasi ve hukuki bütün yolları kapatacağız, sizi eşit vatandaş kabul etmeyeceğiz, anadilinize saygı göstermeyeceğiz, size dağa gitmekten başka çare bırakmayacağız” mesajını veren de sizsiniz.</p><br/>
<p>Sanki bizim generallerle yargıçlar bu ülkede bela hiç bitmesin, hep kaos olsun, sorun yaşansın, insanlar acı çeksin istiyor.</p><br/>
<p>Ama artık Meclis’in de sesini çıkarması gerekiyor.</p><br/>
<p>Bunu durdurmaları lazım.</p><br/>
<p>Oranın “halkın meclisi” olduğunu, halka da, “disiplinsiz” görevlilere de anlatmaları lazım.</p><br/>
<p>Üstelik öyle büyük jestlere de gerek yok.</p><br/>
<p>Generallerle yargıçların localarını kapatın, bir daha da davet edilmeyeceklerini açıklayın.</p><br/>
<p>Bu halkın verdiği vergilerden maaş alan adamlar bu halka karşı saygısızlık etme cüretini gösterebiliyorlarsa, bu halkın temsilcileri de onları davet etmeme cesaretini göstermek zorundadır.</p><br/>
<p>Zaten gelmeyenlerin davet edilmeleri niye gereksin?</p><br/>
<p>Hiç olmazsa saygısızlığın bir bedeli olduğunu öğrenirler.</p><br/>
<p align="right"></p></font></p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://www.taraf.com.tr:80/makale/2125.htm), [web.archive.org (arşiv bağlantısı)](http://web.archive.org/web/20090905085542/http://www.taraf.com.tr:80/makale/2125.htm)
