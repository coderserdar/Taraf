# Çok tuhaf işler...

*Ahmet Altan 08.06.2008*

<div class="taraf_structure_2col_1zq">
<div class="margen_n">



 <p>Bugün yaşadığımız hukuksuzluk garabetlerinin temelleri, anlaşılan daha 2002 yılında atılmış.<br/>
O yıl yapılan seçimlerin sonucundan hoşlanmayan, halkın tercihlerini beğenmeyen cihet-i askeriye harekete geçmiş.<br/>
Önce, yasalarda ve teşkilat şemasında yeri olmayan bir yapı oluşturup, adına Cumhuriyet Çalışma Grubu demiş.<br/>
Sonra toplumun çeşitli kesimleriyle ilişki kurmuş.<br/>
İlişki ağının genişliği şaşırtıcı ölçülerde.<br/>
Amaçları da ürkütücü.<br/>
Daha önceki genelkurmay başkanlarından birinin, “28 ?ubat bin yıl sürecek” lafını doğru çıkarmaya uğraşmışlar.<br/>
28 ?ubat, bazılarına göre “irticaya karşı” büyük devrimdir.<br/>
Bazılarına göre, “demokrasiye” ağır bir darbedir.<br/>
Benim içinse, yakın tarihimizin en büyük “banka yolsuzluklarının” gerçekleştiği dönemdir.<br/>
Post-modern darbeyi destekleme cinliğini gösterenler, bunun ödülünü bankaları özgürce soyma hakkını elde ederek gördüler.<br/>
Bu tür “özgürlüklerin” tadı elbette kolay unutulmuyor.<br/>
Bir yandan “irtica geliyor” diye bağırıp, bir yandan bankaları soymak gibisi yok çünkü.<br/>
O “güzel” günleri unutamayanlar, AKP’nin iktidarıyla birlikte yeni bir 28 ?ubat için heveslenmişler.<br/>
Darbe hazırlıkları yapmışlar, yasası olmayan teşkilatları devreye sokmuşlar, yargıçlarla, rektörlerle, kendine “Sivil Toplum Kuruluşu” diyen örgütlerle organik bağlar kurmuşlar.<br/>
Amaçlarına o dönemde ulaşamamalarının bugün görünen tek bir nedeni bulunuyor.<br/>
AKP’nin derhal Avrupa Birliği üyeliği için hamle yaparak, ardı ardına reform paketleri açması, topluma güven vermesi, güçlü bir siyasi parti profili çizmesi.<br/>
Hesaplar, bu yüzden yürümemiş.<br/>
Daha sonra, AKP hangi akla uyduysa Avrupa yolunda adımlarını sürümeye başladı.<br/>
Gevşedi.<br/>
Özellikle şehirli kadınlar, Avrupa yolundan ayrılan, kadrolaşan, kendi içine kapanıp yerelleşen AKP’den tedirgin oldular.<br/>
AKP, bu tedirginliği yatıştırmayı beceremedi.<br/>
Medya bu tedirginliği iyice büyüterek yaydı.<br/>
Ve, istenilen ortam oluştu.<br/>
28 ?ubat’çılar yeniden kımıldanmaya başladılar.<br/>
Askerî muhtıralar…<br/>
Hukuki muhtıralar…<br/>
Hukuksal skandallar…<br/>
Arka arkaya patladı.<br/>
Sonunda, bugünlere geldik.<br/>
?imdi, 2002’de temelleri atılan kumpas, yargı marifetiyle gerçekleştirilmeye uğraşılıyor.<br/>
Silahlarını ve cübbelerini kullanan insanlar, hayatın ve Türkiye’nin gerçeklerini görmezden gelerek zamanı geriye çevirmeye uğraşıyorlar.<br/>
AKP de izlediği yanlış politikalarla onlara imkân veriyor.<br/>
Kendisini kurtaracak tek şeyin, reformcu, demokratik, dünyalı bir parti görüntüsü olduğunu bir türlü kavrayamıyor.<br/>
Eğer bu gerçeği kavrayamazsa yakında siyasi tarihimizden silinecek.<br/>
Ama bir partinin kapanmasıyla hayatın zorunlulukları değişmeyecek, yeni partiler kurulacak, yeni insanlar çıkacak.<br/>
Siyaset gene doğal yolunu bulacak.<br/>
Asker, yargı, üniversite üçgeni ise hayata iliştirilmiş yadırgı bir parça haline gelecek.<br/>
Jandarma İstihbaratı’yla toplantılar düzenleyen rektörlerin söylediklerini okuduğunuzda, onların neden hayata nüfuz edemeyeceğini göreceksiniz.<br/>
Onlar hâlâ 28 ?ubat hayalleri kuruyorlar.<br/>
“Memurlar 28 ?ubat’ı unuttu” diye yakınıyorlar.<br/>
Üniversite hocalarının Jandarma tarafından “fişlenmesini” isteyecek kadar zavallılaşıyorlar.<br/>
Akademisyenliğin ruhuna ihanet ediyorlar.<br/>
Üniversite yönetimlerinin, bu ülkenin en fazla enfekte olmuş kesimleri arasında bulunduğunu görüyoruz.<br/>
Gizli kapaklı işlerin üstüne ışık tuttuğunuzda, Ankara’da “halka” hiç aldırmayan, halkı hiçe saymaya uğraşan bir grup olduğunu anlıyoruz.<br/>
Kendi halklarıyla dövüşmeye çabalayan bir avuç insan.<br/>
Kendi halkını yenebilmiş kimse yoktur tarihte.<br/>
Burada da olmayacak.<br/>
Ama kendimize sormamız gerekiyor, bu ülke böyle insanları nasıl yetiştirdi, nasıl onlara böyle kocaman kocaman sıfatlar verdi.<br/>
Türkiye’nin düzlüğe çıkmadan önce geçmesi gereken bu son dönemeçte bu insanları iyi tanımamız lazım ki ilerde çağdaş ve saygıdeğer yöneticiler, hocalar, yargıçlar, askerler yetiştirebilelim.<br/>
Halkı inkâr etmeye çalışmanın, darbe aramanın utandırıcı bir iş olduğunu çocuklarımıza öğretebilelim.<br/>
Çünkü sadece bu adamları değil, ondan daha önce bu ucube zihniyeti hayatımızdan çıkarmamız gerekiyor. <br/>
<br/>
08.06.2008</p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://www.taraf.com.tr:80/makale/842.htm), [web.archive.org (arşiv bağlantısı)](http://web.archive.org/web/20090907060518/http://www.taraf.com.tr:80/makale/842.htm)
