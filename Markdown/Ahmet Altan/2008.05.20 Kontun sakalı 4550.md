# Kontun sakalı

*Ahmet Altan 20.05.2008*

<div class="taraf_structure_2col_1zq">
<div class="margen_n">



 <p>Bir zamanlar Paris’te çok ünlü ve çok pasaklı bir kont varmış.<br/>
Üstüne başına bakmaz, elbiselerinde yemek lekeleriyle dolaşır, ayakkabılarının çamurlarını temizletmez, şapkasının tüylerini değiştirmez, sakal tıraşı olmazmış.<br/>
Bir gün Talleyrand, kontu çağırtmış.<br/>
“Tanrı seni bir aristokrat olarak yarattı,” demiş, “baban ismini verdi, annen sana arazilerini bıraktı, kraliçe seni saray muhafızlarının arasına aldı, kral seni muhafız komutanı yaptı, Dük de Lyon seni kızıyla evlendirdi, Marki Gascoigne seni boynuzladı, ?övalye Leclerc boynuzlarını parlattı... Sen de kendin için bir şey yap be adam... Kalk da bir tıraş ol bari.”<br/>
Bazen birileri bu kont gibi “şanslı” olur.<br/>
Ona hayat her şeyi verir.<br/>
Ama o bunun kıymetini bilmez.<br/>
Tıraş bile olmaz.<br/>
Sanıyorum hayatın armağanlarına karşı “nankör” olanlardan biri de bizim iktidar partimiz.<br/>
Halk ona büyük bir destek verdi.<br/>
Tarihte çok az rastlanacak bir oy oranıyla çıktı seçimden.<br/>
Daha önce karşılaştığı “muhtıra”nın kendisine bağışladığı “mazlumiyeti” daha sonra “yargı” kapatma davasıyla “cilaladı”.<br/>
Dünya AKP’nin arkasında durdu.<br/>
Daha önceki gün İngiltere Kraliçesi, başında tacıyla cumhurbaşkanının “türbanlı” eşinin yanında resimler çektirerek “türban” çekişmesinde İngiltere’nin tavrını açıkça Türkiye’ye ve dünyaya gösterdi.<br/>
İngiliz dışişleri bakanı, “Hükümeti yargıçlar değil halk seçer” diyerek “demokrasinin” sözcüsü olarak “parti kapatma davasına” karşı çıktı.<br/>
Dün, Avrupa’nın ünlü entelektüellerinden, aynı zamanda Fransa Devlet Başkanı Sarkozy’nin de danışmanlığını yapan Jacque Attali, Türkiye’nin “Avrupa’nın dört önderinden biri olduğunu ve Avrupa’ya liderlik yapması gerektiğini” söyledi.<br/>
Demokrasi ve hukuktan yana olan Avrupalılar hem Türkiye’yi hem de hükümeti destekliyorlar.<br/>
Kendi halkından, aydınlarından, Avrupa’dan, düşünürlerden böylesine büyük bir destek almak herkese nasip olmaz.<br/>
Böylesine şanslı bir parti AKP.<br/>
Ama herkes onun için bir şeyler yaparken o kalkıp bir “sakal tıraşı” bile olmuyor.<br/>
Pasaklı bir şekilde dolaşıyor.<br/>
Dünyadaki ve Türkiye’deki dostlarıyla, kendi halkıyla uzlaşmak yerine “düşmanlarıyla” uzlaşmaya uğraşıyor.<br/>
Avrupa Birliği’ne “uyum” yolunda hızlı adımlar atarak hem kendi insanlarına hem de dünyaya güven vereceğine reformları savsaklıyor.<br/>
Kürt meselesinde ağzını açmıyor.<br/>
Ergenekon çetesi konusunda “devletle” pazarlık yaptığı izlenimini uyandırıyor.<br/>
1 Mayıs’ta işçileri dövdürüyor.<br/>
Anadolu’nun insanlarını tedirgin ediyor.<br/>
Bütün bunları da Anayasa Mahkemesi’nin kapatma kararını durdurabilmek ya da parti kapatılırsa siyasete başka türlü devam etmesine izin verilmesini sağlamak için yapıyor.<br/>
“Düşmanları” AKP’ye hoşgörü göstermeyecek.<br/>
Neden göstersinler?<br/>
Anadolu sermayesinin ve insanının desteklediği AKP’nin iktidarı, temsil ettiği tabanın isteklerine uygun davrandığında, Türkiye’deki sistemi değiştirecek.<br/>
Bunu “anlayışla” karşılayıp kabul etmeleri mümkün mü?<br/>
AKP’nin tek şansı var.<br/>
Kendisini ülke içinde ve dışında destekleyenlerle elbirliği yaparak sağlam ve hızlı adımlar atarak Türkiye’yi gerçek bir demokrasiye taşımak.<br/>
Kürt sorununu çözmek.<br/>
Her türlü hukuksuzluğu sona erdirmek.<br/>
Sağlam basacağı o kuvvetli zemini yaratmak.<br/>
Biraz cesaret ve enerji gerekiyor bunun için.<br/>
Ama o, ne bu cesareti ne de bu enerjiyi gösteriyor.<br/>
O zaman da insan kaçınılmaz olarak söylenmek istiyor.<br/>
- Be adam, tanrı sana iyi bir şans bağışladı, halk sana büyük destek verdi, aydınlar sana karşı yapılan haksızlıklara direndi, Avrupa ve dünya arkanda durdu, ordu muhtıra vererek sana mağduriyet bağışladı, yargı mağduriyetini perçinledi.<br/>
Sen de kalk kendin için bir şey yap.<br/>
Demokrat bir kılık giy üstüne.<br/>
Bir de tıraş ol.<br/>
<br/>
15.05.2008</p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://www.taraf.com.tr:80/makale/560.htm), [web.archive.org (arşiv bağlantısı)](http://web.archive.org/web/20090905090344/http://www.taraf.com.tr:80/makale/560.htm)
