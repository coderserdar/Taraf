# Siyasetin tanrı parçacığı

*Ahmet Altan 25.10.2012*

<div class="yazi"><p>Bugün bayram...</p>
<p>Epeyce sıkıntı var ama bakalım onların arasından kendimize bir ümit yaratabilir miyiz.</p>
<p>Şu son <b>“tanrı parçacığı”</b> buluşunu hatırlıyor musunuz?</p>
<p>Kâinatın yaratılması sırasında, kitlesi olmayan maddelerle bu <b>“tanrı parçacığı”</b> birleştiğinde ortaya kitlesi olan, gözle görülür, elle dokunulur oluşumlar çıkmış.</p>
<p>Türkiye’nin son on yılı, bizim için bir anlamda bu ülkenin kâinatının yeniden yaratılması gibi oldu.</p>
<p>Birçok yapı şekil değiştirdi.</p>
<p>Ordu iktidarı bırakmak zorunda kaldı.</p>
<p>Darbecilik yargılanabilen bir <b>“suç”</b> hâline geldi.</p>
<p>Toplumun en kalabalık kesimi olan <b>“muhafazakârlar”</b> iktidarı sandıkta kazandı.</p>
<p>Zenginleştik.</p>
<p>Üretim ve ihracat arttı.</p>
<p>Bence yeterince sözü edilmeyen ama beni çok etkileyen <b>“Haliç’i deniz suyu vererek temizlemek”</b> gibi muhteşem projeler hayata geçirildi.</p>
<p>En önemlisi, bu ülkede <b>“atomaltı parçacıkları”</b> gibi görünmez, kitlesiz demokrasiyle <b>“tanrı parçacığı”</b> birleşti ve bir süreliğine bu ülkede <b>“demokrasi” </b>kitlesi olan, elle tutulur bir maddeye dönüştü.</p>
<p>Demokrasiyi <b>“somut”</b> bir maddeye dönüştüren, Avrupa Birliği kriterlerini kabul eden AKP’nin ve muhafazakârların <b>“tanrı parçacığı”</b> rolünü üstlenerek <b>“bu kavramla”</b> birleşmesi oldu.</p>
<p>Bu muhteşem değişimin en parlak zirvesini de 12 Eylül referandumunda yaşadık.</p>
<p>O zamanki konuşmalara, vaatlere yeniden bir bakarsanız, benzeri tarihimizde pek de görülmeyen görkemli bir dönemden geçtiğimizi hatırlarsınız.</p>
<p>Laboratuarda, bu deneyi gerçekleştirip başarıya ulaşan bilim adamları gibi ülkenin önemli bir çoğunluğu bu başarıyı sevinçle kutladı.</p>
<p>Sonra bir şey oldu.</p>
<p>Demokrasi ile <b>“tanrı parçacığı”</b> birbirinden koptu ve demokrasi yeniden <b>“kitlesiz, görünmez”</b> bir maddeye dönüştü.
                                    	<br/><br/>
<a class="lnk2" href="/web/20130525022303/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-siyasetin-tanri-parcacigi.htm), [web.archive.org (arşiv bağlantısı)](http://web.archive.org/web/20130525022303/http://www.taraf.com.tr/ahmet-altan/makale-siyasetin-tanri-parcacigi.htm)
