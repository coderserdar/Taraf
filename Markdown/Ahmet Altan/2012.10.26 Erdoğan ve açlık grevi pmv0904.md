# Erdoğan ve açlık grevi

*Ahmet Altan 26.10.2012*

<div class="yazi"><p>İngiltere’nin seçkin gazetelerinden <i>Guardian</i>, Başbakan Erdoğan’ı <b>“bitirebilecek”</b> üç ihtimal sıralamış.</p>
<p>Suriye savaşı, Kürt meselesi, ekonomik çöküntü.</p>
<p>Bence bunlardan daha büyük bir tehlike var.</p>
<p>Başbakan Erdoğan’ı siyaseten bitirebilecek en büyük tehdit, Başbakan Erdoğan’ın kendisidir.</p>
<p>Erdoğan’ın son dönemde yaptıklarına baktığımda, Sarah Bernhard’ın aşk için söylediği bir sözün siyasete uygulanmış biçiminin de çok geçerli olabileceğini düşünüyorum.<br/><br/><b>“Aşk açlıktan ölmez”</b> demişti ünlü aktris, <b>“aşk oburluktan ölür”</b>.</p>
<p>Bu sözden yola çıkarak, <b>“iktidar açlıktan ölmez, iktidar oburluktan ölür”</b> diyebileceğimizi sanıyorum.</p>
<p>Galiba iktidar belli bir dozdan sonra korkunç bir bağımlılık yaratıyor ve her gün biraz daha fazla doz istiyorsun.</p>
<p>Bu bağımlılığa yakalanan siyasetçiler, ihtiyaçları olan iktidarı ele geçirebilmek için elleri titreyen bağımlılar gibi kimsenin sözünü, uyarısını dinlemeden harekete geçiyorlar.</p>
<p>Kendi kararlarının önünde durabilecek hiç kimseyi, hiçbir gücü istemiyorlar.</p>
<p>Erdoğan’ın siyaset anlayışı gittikçe daha çok <b>“delikli taşa”</b> benzemeye başladı, Erdoğan o taşın bir ucundan <b>“kararını”</b> bıraktığında diğer uca hiçbir engele rastlamadan düşüyor.</p>
<p>Yanlış bir karar verdiğinde, bunu durdurabilecek hiçbir mekanizma yok.</p>
<p>Suriye konusunda kimseye danışmadan yanlış bir karar verdi.</p>
<p>Diktatör Esed’e karşı demokratik bir muhalefet pozisyonu almanın ötesine geçip Türkiye’yi Suriye’nin iç savaşında taraf konumuna soktu.</p>
<p>Esed onun tahmin ettiği sürede devrilmeyince Türkiye gittikçe daha fazla Suriye iç savaşının içine batmaya başladı.</p>
<p>Suriye’de taraf oldukça da Suriye’nin müttefikleri Türkiye karşısında sıkı bir işbirliğine girdi.
                                    	<br/><br/>
<a class="lnk2" href="/web/20130525032623/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-erdogan-ve-aclik-grevi.htm), [web.archive.org (arşiv bağlantısı)](http://web.archive.org/web/20130525032623/http://www.taraf.com.tr/ahmet-altan/makale-erdogan-ve-aclik-grevi.htm)
