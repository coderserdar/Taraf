# Karmakarışık

*Ahmet Altan 24.03.2012*

<div class="yazi"><p>Ankara’nın en üst düzeydeki yöneticilerinden biri bazı gazetecileri özel olarak davet edip <b>“hükümetin yeni Kürt stratejisinin”</b> ana hatlarını açıklıyor.</p>
<p>Açıklamayı yapan ciddi bir insan.</p>
<p>Bu açıklamayı Başbakan’dan habersiz yapma ihtimali de pek yok sanırım.</p>
<p>Dün Başbakan Yardımcısı Bülent Arınç da bu <b>“yeni stratejiden”</b> haberi olmadığını söyledi.</p>
<p>Anlaşılıyor ki Türkiye’nin en önemli konularından biri hakkında Başbakan Yardımcısı’nın bile içine giremediği <b>“dar bir çevrede”</b> karar alınıyor.</p>
<p>Belli ki böyle bir strateji ne Meclis grubunda hatta ne de bakanlar kurulunda görüşülmüş.</p>
<p>Hayati bir gelişme hakkında Başbakan’ın yardımcısına bile haber verilmemiş.</p>
<p>Başbakan Yardımcısı’nın bile haberdar olmadığı kararlar alan bir iktidar size ne düşündürüyor?</p>
<p>Bana bir keyfiliğin ve o keyfiliğe bağlı bir dağınıklığın işareti olarak gözüküyor doğrusu.</p>
<p>Bu dağınıklıktan ve keyfilikten hayırlı bir sonuç çıkar mı?</p>
<p>Bence çıkmaz.</p>
<p>Zaten Kürt meselesinde <b>“yeni”</b> denen stratejiyi gördük.</p>
<p>Ne yeni, ne de strateji.</p>
<p>Bu anlayışla Kürt sorununu çözmek mümkün değil.</p>
<p>Bir keresinde çok sevdiğim biri alaycı bir gülümsemeyle, <b>“burası don lastiği gibidir”</b> demişti, <b>“çekersin çekersin uzar sonra bir bırakırsın eski haline döner”</b>.</p>
<p>Kürt meselesi de, <b>“açılım”</b>, <b>“müzakere”</b> falan derken eski haline döndü.</p>
<p>Savaş, kan, ölüm.</p>
<p>Her gün ölüm haberleri geliyor zaten.</p>
<p>Dağlarda gencecik insanlar vurulup vurulup ölüyor.</p>
<p>Bu ölümler de devam edecek gibi gözüküyor.</p>
<p>Baharı, yazı ölüm haberleriyle yaşayacak bu ülke.
                                    	<br/><br/>
<a class="lnk2" href="/web/20130525040026/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-karmakarisik.htm), [web.archive.org (arşiv bağlantısı)](http://web.archive.org/web/20130525040026/http://www.taraf.com.tr/ahmet-altan/makale-karmakarisik.htm)
