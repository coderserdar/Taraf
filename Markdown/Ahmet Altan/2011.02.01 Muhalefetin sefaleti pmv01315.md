# Muhalefetin sefaleti

*Ahmet Altan 01.02.2011*

<div class="yazi"><p>İşini iyi yapmayan adama güvenmem.</p>
<p>İşini iyi yapmayan, mesleğinin gereklerine uymayan adam bir yerde mutlaka çevresindekilerin başını derde sokacak bir <b>“arızaya”</b> neden olur.</p>
<p>CHP işini iyi yapmıyor.</p>
<p>Ana muhalefet partisi ama parlamentoyu gerektiği gibi kullanamıyor, sorunların üstüne gitmiyor, çözüm önermiyor, iktidarın geri adım attığı yerlerde onu teşhir edip düzelmesini talep etmiyor.</p>
<p>İşini iyi yapmadığı için de, <b>“deliriyor mu bunlar”</b> sorusunu sorduracak tuhaflıklara meyletmeye başlıyor.</p>
<p>Kılıçdaroğlu, <b>“Menderes’in son döneminde bile yaşanmayan baskılar yaşanıyor”</b> diyerek 27 Mayıs çağrışımlarıyla orduya göz kırpıyor, CHP’li milletvekilleri halkı sokağa çağırıyor.</p>
<p>Kılıçdaroğlu’nun yakındığı <b>“baskılar”</b> neler?</p>
<p>Menderes döneminde bile yaşanmayan ne tür baskılar yapıyor hükümet?</p>
<p>CHP, sadece bir tek baskıdan şikâyetçi.<br/><br/>“<b>Ergenekon örgütüne”</b> ve darbecilere yönelik hukuki baskı onları rahatsız eden.</p>
<p>Siz, CHP’nin Güneydoğu’da ortaya çıkarılan <b>“toplu mezarlardan”</b> yakındığını, bunların sorumlularının cezalandırılmalarını istediğini işittiniz mi?</p>
<p>KCK davalarıyla ilgili bir şikâyetleri oldu mu?</p>
<p>Hrant Dink’in devlet eliyle öldürülmesinde rol alanların bir an önce ortaya çıkarılmalarını istediklerine şahit oldunuz mu?</p>
<p>Balyoz darbesini eleştirdiklerini duydunuz mu?</p>
<p>Darbe planlarına karşı seslerini yükselttiklerini gördünüz mü?</p>
<p>Avrupa Birliği ile ilişkilerde hükümetin <b>“fişi çekmekten”</b> söz etmesini eleştirdikleri oldu mu?</p>
<p>Sayıştay Yasası’nı, ombudsmanlık yasasını, bu yasalarla askerî vesayete alan açılmasını gündeme getirdiler mi?<br/><br/><b>“Başkanlık”</b> sistemi hayallerine ciddi bir cevap verdiler mi?</p>
<p>Bunların hiçbirini yapmadılar.
                                    	<br/><br/>
<a class="lnk2" href="/web/20130525035032/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-muhalefetin-sefaleti-2.htm), [web.archive.org (arşiv bağlantısı)](http://web.archive.org/web/20130525035032/http://www.taraf.com.tr/ahmet-altan/makale-muhalefetin-sefaleti-2.htm)
