# Geçmişe ilerlemek

*Ahmet Altan 02.02.2012*

<div class="yazi"><p>Sadece iktidarda olanları korumayı amaçlayan, yanlış kurulmuş bir cumhuriyetin insanlarıyız biz.</p>
<p>Halkı küçümseyen, dahası halktan korkan küçük bir zümrenin diktatörlüğü, bütün gücüyle kendini koruyabilmek için her şeyin kirlenmesine göz yumdu, sıkıştığı yerde bizzat kendisi her şeyi kirletti.</p>
<p>Bunun temel nedenini aslında tek bir soruyla anlayabiliriz.</p>
<p>Mustafa Kemal, bu ülkede seçim kazanabilir miydi?</p>
<p>Eğer aradan geçen onca yılda bilmem kaç kuşağı korkunç bir eğitimden geçirip, beyni yıkanmış insanlar yaratmasına rağmen Atatürk’ün görüşlerini savunduğunu söyleyen partiler hâlâ seçim kazanamıyorsa, Cumhuriyet’in ilk yıllarında hiç kazanmazlardı.</p>
<p>Seçimle kazanılamayacak bir iktidar nasıl korunur peki?</p>
<p>Silahla ve baskıyla.</p>
<p>Bütün diktatörlükler, denetim manyağıdır.</p>
<p>Her şeyi denetlemek, muhalefeti saptamak ve onu ezmek isterler.</p>
<p>Bunun için kendilerine sadık kullar yaratırlar ve onlara iktidardan pay verirler.</p>
<p>Onların yolsuzluklarına göz yumarlar.</p>
<p>Diktatörlüklerin ahlakı yoktur.</p>
<p>Ahlakı ve ahlaki değerleri çürütür, yok ederler.</p>
<p>Silahlı küçük bir azınlığı koruyabilmek için o azınlığın çevresinde yolsuzluklara, ahlaksızlıklara bulaşmış bir çember, bir asalaklar duvarı oluştururlar.</p>
<p>Nerdeyse bütün Cumhuriyet tarihimiz bir ahlaksızlık tarihi oldu bizim, <b>“sayın muhbir vatandaşların”</b> ahlakı en değerli ahlak sayıldı, bütün kurumlar <b>“iktidarı”</b> koruyabilmek için yozlaştırıldı.</p>
<p>Cuntacı generaller, yalancı tarihçiler, pespaye gazeteciler, dikta dalkavuğu politikacılar, cinayet işleyen polisler baş tacı edildi.</p>
<p>Diktayı desteklemek koşuluyla bütün yandaşlara ahlaksızlık ve suç işlemek serbest sayıldı.
                                    	<br/><br/>
<a class="lnk2" href="/web/20130525045652/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-gecmise-ilerlemek.htm), [web.archive.org (arşiv bağlantısı)](http://web.archive.org/web/20130525045652/http://www.taraf.com.tr/ahmet-altan/makale-gecmise-ilerlemek.htm)
