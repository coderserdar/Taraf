# 400 kilometre 

*Ahmet Altan 29.08.2012*

<div class="yazi"><p>Herhalde, BDP Eşbaşkanı Demirtaş’ın cümlesi tarihe geçecek.<br/><br/><b>“Çukurca-Şemdinli arasındaki 400 kilometre PKK’nın kontrolü altında”</b> dedi.</p>
<p>400 kilometre dediğiniz mesafe, İstanbul’la Ankara arasındaki mesafe kadar, Demirtaş’ın söylediğine göre böylesine geniş bir bölge PKK’nın denetiminde.</p>
<p>Demirtaş, o bölgede ordunun <b>“operasyon yapmadığını, operasyonu PKK’nın yaptığını da”</b> söyledi.<br/><br/><b>“Ordu ancak havadan karakollara lojistik destek götürebiliyor,”</b> dedi.</p>
<p>Hükümet susarken ilk kez biri Şemdinli’yle ilgili bir açıklama yapıyor.</p>
<p>Bu açıklamaya rağmen “Şemdinli esrarı” sürüyor.</p>
<p>O bölgede, söylenenlere göre 700 PKK’lı var.</p>
<p>Yüz bin civarında da asker ve korucu.</p>
<p>700 kişi, yüz bin kişinin elinden 400 kilometrelik bölgeyi nasıl aldı?</p>
<p>700 kişi, 400 kilometrelik bölgeyi nasıl denetimi altında tutuyor?</p>
<p>Kilometre başına <b>“iki PKK’lı bile”</b> düşmüyor bu hesaba göre.</p>
<p>Eğer Demirtaş’ın dediği doğruysa, bu devletin bittiğini de ilan edebilirsiniz.</p>
<p>400 kilometrelik bölgeyi 700 kişilik bir güce kaybeden devlete <b>“devlet”</b>, orduya <b>“ordu”</b> denmez çünkü.</p>
<p>Ordu fiilen yok demektir.</p>
<p>Ya PKK 1500 kişiyle gelseydi ne olacaktı?</p>
<p>Ankara’ya kadar denetimi ele geçireceklerdi herhalde.</p>
<p>Yazıyı yazarken bir yandan da haberleri kontrol ediyorum, Demirtaş’ın açıklamalarına bir cevap gelecek mi diye.</p>
<p>MGK, Demirtaş’ın açıklamalarından birkaç saat sonra bir bildiri yayınladı, bildiğimiz bayat palavraların hepsini arka arkaya sıralamışlar.</p>
<p>Şemdinli’yle ilgili somut tek satır yok.</p>
<p>Bizim hükümetten beklediğimiz açıklamalar bunlar değil, beklediğimiz açıklama <b>“Şemdinli’de ne oluyor”</b> sorusunun cevabı.
                                    	<br/><br/>
<a class="lnk2" href="/web/20130525041731/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-400-kilometre.htm), [web.archive.org (arşiv bağlantısı)](http://web.archive.org/web/20130525041731/http://www.taraf.com.tr/ahmet-altan/makale-400-kilometre.htm)
