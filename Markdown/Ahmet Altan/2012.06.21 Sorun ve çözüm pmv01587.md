# Sorun ve çözüm

*Ahmet Altan 21.06.2012*

<div class="yazi"><p>Bugün <b>“Kürt sorunu”</b> dediğimizde neden söz ettiğimizi herkes biliyor, sorunun ne olduğu da biliniyor, sorunun nereden kaynaklandığının da herkes farkında.</p>
<p>MHP ve birkaç ulusalcı dışında bu sorunun varlığını reddeden kimse yok bu ülkede.</p>
<p>Geniş kesimler <b>“sorunun”</b> ne olduğunu tartışmıyor.</p>
<p>Tartışılan, bu sorunun çözümünün nasıl olacağı.</p>
<p>PKK ilk kurulduğunda bu ülkede <b>“Kürt”</b> denemiyordu, sokakta Kürtçe konuşulamıyordu, Kürtçe şarkı söylemek hayatından vazgeçmek anlamına geliyordu.</p>
<p>Kürtün, Kürtçenin varlığını bu ülkeye <b>“silah”</b> kabul ettirdi, bu bir gerçek.</p>
<p>Ne yazık ki korkunç bir sağırlıkla hastalanmış kulaklar ancak silah sesiyle açıldı.</p>
<p>O günden bugüne de epey değişim yaşandı.</p>
<p>Şimdi titrek adımlarla da olsa, zikzaklar çizerek de olsa çözüm arayan bir siyasi iktidar, ona destek veren bir ana muhalefet var.</p>
<p>Apo’nun ev hapsine çıkarılması artık rahatlıkla tartışılabiliyor.</p>
<p>Karayılan’ın açıklamalarına göre, <b>“devletle PKK arasında görüşmeler üç buçuk yıl sürmüş, anlaşma noktasına da”</b> gelmişler ama sonra iki taraf da o noktadan geri çekilmiş.</p>
<p>Geri de çekilinse, ileri de gidilse, bütün bu hareketler, hamleler <b>“çözümün”</b> etrafında gerçekleşiyor.</p>
<p>Çözüme yaklaşmaya çalışmıyoruz, <b>“çözmek”</b> için son kararı vermek için uğraşıyoruz.</p>
<p>Karşımızdaki soru da net.</p>
<p>Şu andaki gerçeklere baktığımızda çözüm <b>“silahla”</b> mı, <b>“silahsız”</b> mı daha kolay elde edilir?<br/><br/><b>“Silahsız”</b> derken kastım PKK’nın <b>“silah bırakması”</b> değil.</p>
<p>Silahları susturması.</p>
<p>Çatışma alanlarının dışına çekilmesi.</p>
<p>Ordunun da operasyonları durdurup çözüm için gelişmeleri beklemesi.</p>
<p>Bu, yapılamayacak bir iş değil.</p>
<p>Daha önce yapıldı ama devlet bu imkânı iyi kullanmadı.
                                    	<br/><br/>
<a class="lnk2" href="/web/20130525043437/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-sorun-ve-cozum.htm), [web.archive.org (arşiv bağlantısı)](http://web.archive.org/web/20130525043437/http://www.taraf.com.tr/ahmet-altan/makale-sorun-ve-cozum.htm)
