# Savcı

*Ahmet Altan 13.09.2008*

<div class="taraf_structure_2col_1zq">
<div class="margen_n">



 <p><font face="Times New Roman TUR"><br/>
<p>Tabii, hep böyle bir tedirgin halimiz var.</p><br/>
<p>Öylesine kuralsız bir yerde yaşıyoruz ki biraz sonra ne olacağını kimse kestiremiyor.</p><br/>
<p>Şemdinli’yi hatırlasanıza.</p><br/>
<p>Birileri bomba atarken suçüstü yakalandı.</p><br/>
<p>Tek başlarına hareket edebilecek insanlar değillerdi.</p><br/>
<p>Savcı, “bu işin sonu Ankara’ya uzanıyor” dedi.</p><br/>
<p>Ne oldu? </p><br/>
<p>Sanıklar serbest kaldı.</p><br/>
<p>Savcı mahkûm olup işinden atıldı.</p><br/>
<p>Burada, böyle bir tecrübeden sonra hukuki konularda güvenli olmak mümkün mü?</p><br/>
<p>Mümkün değil elbette.</p><br/>
<p>Ergenekon savcısı Öz hakkında “soruşturma açılacağını” duyunca da birçok insan “gene mi” diye sordu kendine.</p><br/>
<p>Sormakta haklıydılar.</p><br/>
<p>Çünkü daha geçenlerde Genelkurmay, Ergenekon sanıklarına “resmî” bir ziyaretçi göndermişti.</p><br/>
<p>Bu ziyaretin bir mesaj olduğu açıktı.</p><br/>
<p>Aynen, daha önce de bir generalin Şemdinli sanıkları için, “tanırım, iyi çocuklardır” demesi gibi...</p><br/>
<p>Ama bu sefer, Şemdinli’nin tekrarını yaşamadık.</p><br/>
<p>Siyasi iktidar, savcıya sahip çıktı.</p><br/>
<p>Ergenekon çekişmesinin öyle kolayından bitmeyeceği bu son “general ziyaretiyle” ortaya çıktı.</p><br/>
<p>Bu çeteyi hukukun elinden kurtarmak isteyen birileri olduğu çok açık.</p><br/>
<p>Bunların amaçlarını gerçekleştirmelerine izin verecek bir siyasi iktidarın varlığını sürdüremeyeceği de aynı derecede net.</p><br/>
<p>Çünkü çetenin görünen hedefi zaten bir darbe tezgâhlayıp, halkın oyuyla iktidara gelenleri oradan devirmek.</p><br/>
<p>Şemdinli de büyük bir ihtimalle buna benzer bir hesabın ürünüydü.</p><br/>
<p>İktidar, o olayda gerekli tavrı gösterememişti.</p><br/>
<p>Zaten ondan sonra da başı dertten pek kurtulmadı.</p><br/>
<p>Ondan ders alınmış olmalı ki Ergenekon’da daha sağlam duruluyor.</p><br/>
<p>Ama burada sağlam durabilmek için bazı şartları yerine getirmek gerekiyor.</p><br/>
<p>Bir kere yolsuzluk iddialarını ciddiye almak zorunda iktidar.</p><br/>
<p>Bu iddiaların her biri onun gücünü eksiltiyor çünkü.</p><br/>
<p>Sadece bir iktidarın, bir siyasi partinin değil “halkın iradesinin” de yaralandığı bir durum bu.</p><br/>
<p>Ve, Ergenekon gibi bir güce karşı yaralı bir halde karşı çıkmak çok kolay değil.</p><br/>
<p>Bu yarayı hemen sağaltmaları gerekiyor bence.</p><br/>
<p>Deniz Feneri yolsuzluğunun Türkiye ayağı çok süratle soruşturulmalı.</p><br/>
<p>Bağlantılar ortaya çıkarılmalı.</p><br/>
<p>Yargı yolu açılmalı.</p><br/>
<p>Siz, ciddi bir yolsuzluk iddiasının üstüne gitmeden, Ergenekon’un üstüne gidemezsiniz.</p><br/>
<p>Birincisi, halk nezdinde güvenilir olmaktan çıkarsınız...</p><br/>
<p>Ki Ergenekon gibi bir örgütle dövüşürken halkın tam desteğine sahip olmak çok önemli.</p><br/>
<p>İkincisi, kavganın en ciddi hamlelerinde karşınıza “yolsuzluk” iddiaları çıkar.</p><br/>
<p>Eliniz ayağınız bağlanır.</p><br/>
<p>Deniz Feneri davası, sadece bir medya grubunun “niyetiyle” açıklanabilecek bir durum değil.</p><br/>
<p>İddialar çok vahim.</p><br/>
<p>Üstelik ortada itiraflar var.</p><br/>
<p>Belgeler var.</p><br/>
<p>Eğer siyasi iktidarın bu konuyla ilgili gocunacak bir yanı yoksa hukukun gereğini yerine getirmeli.</p><br/>
<p>Yok, henüz ortaya çıkmamış bir bağları varsa, o zaman da nasıl olsa o bağ su üstüne çıkar yakında, bağı olan kimse kurtulamaz.</p><br/>
<p>Eğer böyle bir “bağ” yoksa, bir bağ varmış duygusu yaratacak biçimde davranmanın kime yararı olacak?</p><br/>
<p>Herhalde hükümete değil.</p><br/>
<p>Bu iktidar, Ergenekon meselesinde sağlam duruyor.</p><br/>
<p>Yeni genelkurmay başkanının “açık” mesajına rağmen gerilemediler.</p><br/>
<p>Halkın iradesiyle iktidara gelenlerin, bu iradeyi yönetime yansıtmakta kararlı olduğunu gösteren bir davranış bu.</p><br/>
<p>Burada gerçekten kuvvetli olmak zorundalar.</p><br/>
<p>Bu da temizlikle, hukuka her konuda riayetle mümkün.</p><br/>
<p>Ergenekon’daki sağlamlığı Deniz Feneri’nde de göstermenin tam zamanı.</p><br/>
<p>Hukuk yarı yarıya olmaz.</p><br/>
<p>Bir bütündür.</p><br/>
<p>Biliyorum, bu ülkenin yöneticileri bunu bir türlü kavramıyor.</p><br/>
<p>Ama bunu kavramamak hem iktidara, hem de ülkeye pahalıya patlar bu sefer.</p><br/>
<p>Ergenekon’un ardında büyük güçler var.</p><br/>
<p>Onlar ancak dürüstlükle, kararlılıkla, sağlamlıkla geriletilebilir.</p><br/>
<p>Burada zaafa yer yok.</p><br/>
<p>Bu gerçeği kavramamak ise en büyük zaaf olur.</p><br/>
<p align="right"></p></font></p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://www.taraf.com.tr:80/makale/1891.htm), [web.archive.org (arşiv bağlantısı)](http://web.archive.org/web/20090905085505/http://www.taraf.com.tr:80/makale/1891.htm)
