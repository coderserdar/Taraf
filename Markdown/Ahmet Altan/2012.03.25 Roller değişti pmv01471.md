# Roller değişti

*Ahmet Altan 25.03.2012*

<div class="yazi"><p>Eskiden bizim devlet, siyasi iktidarlara hoyrat bir erkeğin uysal bir kadına davrandığı gibi davranır, onu herkesin içinde aşağılar, küçümser, ezer, kızdığında döverdi. </p>
<p>Sonra, ordunun PKK’yla savaşı uzatabilmek için şike yaptığı, baskınlara, askerlerinin ölümüne göz yumduğu, darbe yapabilmek için cinayet planları, suikast hazırlıkları sürdürdüğü ortaya çıktı. </p>
<p>Ordunun prestiji çok ciddi biçimde sarsıldı, askerî vesayet geriledi.</p>
<p>Bu sırada Başbakan Tayyip Erdoğan, AB üyeliği yolunda attığı adımlarla, verdiği yeni anayasa sözüyle, hukukta <b>“uyum”</b> yasalarını çıkartmasıyla, Kıbrıs’taki çözüm arayışıyla, Kürt açılımıyla, barış için müzakereler yapmasıyla siyasette ciddi mesafeler kat edip oylarını referandumda yüzde 58’e çıkardıktan sonra seçimlerde de halkın yarısının oyunu kazandı.</p>
<p>Devlet ve onun <b>“belkemiği”</b> varsayılan ordu şaşırdı.</p>
<p>Denge tersine dönüştü.</p>
<p>Ama bizim Anadolu köylüsünün çok sevdiği lafla, Osmanlı’da oyun çoktur.</p>
<p>Eski efeliğini, zorbalığını sürdüremeyeceğini, siyasetçileri hırpalayamayacağını, aşağılayamayacağını, onları her istediğini yapmaya zorlayamayacağını anlayınca, görünen o ki <b>“Osmanlı”</b> bu kez rol ve kılık değiştirdi.</p>
<p>Benim anlayabildiğim kadarıyla şimdi <b>“fettan kadın”</b> rolünde karşımıza çıkıyor.</p>
<p>İstediğini yaptırabilmek için bağırıp çağırmıyor.</p>
<p>Aksine, kalabalıkların önündeyken karşısındakinin üstünlüğünü kabul ediyor, onu övüyor, pohpohluyor, hiç sesini yükseltmiyor, sadece fısıldıyor.</p>
<p>Bütün çekiciliği, uysal görüntüsü ve vaatleriyle istediği her şeyi yaptırıyor.</p>
<p>Bir hatırlayın, devlet bağırıp çağırırken Erdoğan ne kadar dik ve dirençliydi, Avrupa Birliği kriterlerinden milim şaşmıyordu, iktidarı ele geçirmek için demokrasiye ve barışa muhtaç olduğuna inandığından o yolda yürüyordu.
                                    	<br/><br/>
<a class="lnk2" href="/web/20130525041630/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-roller-degisti.htm), [web.archive.org (arşiv bağlantısı)](http://web.archive.org/web/20130525041630/http://www.taraf.com.tr/ahmet-altan/makale-roller-degisti.htm)
