# Şeffaflaşma

*Ahmet Altan 13.03.2011*

<div class="yazi"><p>Uzun yıllar bir karanlıkta yaşadık.</p>
<p>Devletin, siyasetin, medyanın içinde olup bitenlerden haberdar olmadık.</p>
<p>O karanlığın içinde devlet de, siyaset de, medya da çürüdü.<br/><br/><b>“Derin”</b> yapılar, çeteler, karmaşık ilişkiler pıtraklaştı.</p>
<p>Şimdi bir şeffaflaşma döneminden geçiyoruz.</p>
<p>Böyle uzun karanlıklardan sonra siz o karanlık bölgelere ışık tutup aydınlattığınızda elbette gördükleriniz ürkütücü olacaktır, o denetimsiz karanlığın içinde boy veren bütün tümörleri, bozulmaları, çürümüş organları görmek sizi dehşete düşürecektir.</p>
<p>Ama bunu göze almadan da hiçbir şeyi düzeltemezsiniz.</p>
<p>Şimdi biz kalın duvarlar arkasına saklanan devletin, askerin, siyasetin, medyanın içyüzünü fark ediyoruz.</p>
<p>Gerçekleri öğreniyoruz.</p>
<p>Mesela CHP Genel Başkanı Kemal Kılıçdaroğlu’nun arka arkaya iki konuşmasını dinledim.</p>
<p>Bence harika vaatlerde bulunuyordu.<br/><br/><b>“Asker kışlasına dönecek, terör mücadelesinden çekilecek”</b> diyordu, <b>“Askerlik altı aya inecek”</b> diyordu<b>, “Aile sigortası kurup fakir ailelere yardım edeceğiz”</b> diyordu, <b>“Gerekirse bunun için Savunma Bütçesi’nden de keserim”</b> diyordu.</p>
<p>Bu vaatleri gerçekleştirecek partiye oyumu veririm.</p>
<p>Eğer, Kılıçdaroğlu’nun <i>OdaTv</i> ile ilişkilerini bilmeseydim, <b>“Ergenekon’a üye olurum”</b> dediğinden haberdar olmasaydım, bir politikacıya kurulacak tuzağa yeşil ışık yaktığını öğrenmeseydim CHP’nin mutlaka desteklenmesi gerektiğine inanırdım.</p>
<p>Ama siyaset şeffaflaşınca gerçek bütün çıplaklığıyla ortaya çıkıyor.</p>
<p>Topluma harika vaatlerde bulunan bu liderin, iktidara gelmesi halinde Ergenekon soruşturmasını durduracağını, gizli ilişkiler sürdüreceğini biliyorum.
                                    	<br/><br/>
<a class="lnk2" href="/web/20111123165533/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123165533/http://taraf.com.tr/ahmet-altan/makale-seffaflasma.htm)
