# Kafes ve kürtaj

*Ahmet Altan 09.06.2012*

<div class="yazi"><p>Türkiye nerelerden geçtiğini unutuyor.</p>
<p>İnsanların ellerini arkadan bağlayıp boğazlarını keserek öldürdükleri Zirve katliamının iddianamesi, bu katliamla Santoro ve Dink cinayetlerinin Kafes Eylem Planı’nın parçaları olarak gerçekleştirildiğini söylüyor.</p>
<p>Eninde sonunda Dink’in <b>“büyük bir organizasyon”</b> tarafından öldürüldüğü anlaşılacak.</p>
<p>Bu ülke, cinayetlerin ve felaket senaryolarının arasından geçerek geldi bugünlere.</p>
<p>Generallerin önemli bir kısmının bulaştığı bu korkunç suçları biz ortaya çıkarırken, <b>“askerin zayıflamasının Tayyip Erdoğan’ın işine yarayacağını”</b> söyleyenler, bugün geriye bakıp Erdoğan’ın <b>“tek adamlığını”</b> engellemek için kaç <b>“cinayeti ve katliamı”</b> desteklemeye hazır olduklarını bir sorsunlar kendilerine.</p>
<p>Bir binanın üçüncü katında boğazı kesilmiş insanların, bir kilisenin dibinde yere yıkılmış Santoro’nun, kaldırımda boylu boyunca uzanmış Hrant Dink’in son resimlerine bir daha baksınlar.</p>
<p>Erdoğan’ı <b>“engellemek”</b> için o cinayetleri işleyenleri görmezden gelmeyi önermenin <b>“insanlıkla”</b> bir alakası var mı kendilerine sorsunlar.</p>
<p>Bugün geldiğimiz noktayı hep beraber görüyoruz, Erdoğan’ın <b>“tek adamlık”</b> tutkusuyla gözünün karardığının farkındayız ama bugünü gördükten sonra bin defa geriye dönüp geçmişi yeniden yaşasak, bin defa darbeci katillerin maskesinin düşmesi için elimden geleni yaparım.</p>
<p>Vahşice öldürdüler insanları, darbe planları yaptılar, öldürülecek insanların listelerini hazırladılar.</p>
<p>Onların durdurulmasında Başbakan Erdoğan ve AKP cesaretle mücadele etti.</p>
<p>Biz de karınca kararınca onları destekledik.</p>
<p>Bugün yeniden aynı mücadeleye girsinler yeniden onları var gücümüzle destekleriz.</p>
<p>Seksen yıllık kanlı bir vesayetin sona erdirilmesi bu ülkenin tarihinin en önemli dönemeçlerinden biridir.
                                    	<br/><br/>
<a class="lnk2" href="/web/20130525035311/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-kafes-ve-kurtaj.htm), [web.archive.org (arşiv bağlantısı)](http://web.archive.org/web/20130525035311/http://www.taraf.com.tr/ahmet-altan/makale-kafes-ve-kurtaj.htm)
