# Kırmızı yoyo

*Ahmet Altan 24.12.2011*

<div class="yazi"><p>Siyasetçiler kurnazdır, gerçek bir sorunla uğraşmak yerine her zaman <b>“yapay”</b> bir sorun yaratıp toplumun onunla oyalanmasını tercih ederler.</p>
<p>Bu Fransızların çıkardığı yasa da bizim için <b>“kırmızı yoyo”</b> gibi bir şey oldu, lastiğinden tutan zıplatıp duruyor.<br/><br/><b>“Yasanın içinde ne yazıyor” </b>desen, detaylı cevap verecek kaç kişi var bilmiyorum.</p>
<p>Fransız Parlamentosu’nun kırk küsur kişiyle çıkardığı yasanın içinde Ermeni sözcüğü bile yok, yıllar önce Ermeni soykırımıyla ilgili yasa çıkarmışlar zaten, şimdi çıkardıkları yasada, o zamanki yasaya <b>“isim” </b>vermeden atıfta bulunup <b>“inkâr etmek yasaktır”</b> diyorlar.</p>
<p>Bırak desinler, gelip senin memleketine karışmıyorlar ya, kendi memleketlerinde yasa çıkartıyorlar, beğenmiyorsan yasalarını memleketlerine gitmezsin.</p>
<p>Nedir bu kopan kıyamet?</p>
<p>Türkiye, enerjisinin önemli bir kısmını Ermeni meselesinde dünyayı susturabilmek için harcıyor, böyle bağıra çağıra kimseyi susturamazsınız.</p>
<p>Libya konusunda Türkiye sustu mu, Mısır konusunda Türkiye sustu mu, Esad’ın bütün öfkesine rağmen Suriye konusunda Türkiye susuyor mu, Ermeni meselesi konusunda da dünya susmaz.</p>
<p>Bu halktan saklanan gerçekleri dünya biliyor.</p>
<p>İttihatçılar yüz binlerce Ermeni’yi sırf Ermeni oldukları için öldürdü.</p>
<p>Öldürmekle kalmadı bir de mallarına mülklerine el koydu.</p>
<p>Hem kendi vatandaşlarını öldüreceksin, hem mallarına el koyacaksın sonra da Kırk Haramiler gibi bu zorbalığı hatırlamaya kalkanı tehdit edeceksin.</p>
<p>Ermeni meselesinin içyüzünü bu kadar bağıran Başbakan Erdoğan bilmiyor mu, üstüne üstlük bir de akademisyen olan Dışişleri Bakanı Davutoğlu bilmiyor mu, bilmezler mi, arşiv ellerinin altında, benden çok daha iyi biliyorlar.
                                    	<br/><br/>
<a class="lnk2" href="/web/20120418211708/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-kirmizi-yoyo.htm), [web.archive.org (arşiv bağlantısı)](http://web.archive.org/web/20120418211708/http://www.taraf.com.tr:80/ahmet-altan/makale-kirmizi-yoyo.htm)
