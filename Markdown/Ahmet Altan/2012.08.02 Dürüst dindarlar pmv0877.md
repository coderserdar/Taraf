# Dürüst dindarlar

*Ahmet Altan 02.08.2012*

<div class="yazi"><p>Aslında başlık çelişkili bir ifade taşıyor, hangi dinden olursa olsun “<b>dindar</b>” dediğin insan dürüsttür çünkü, “<b>dürüstlük</b>” dindarlığın başlangıç noktası, orda sektiysen zaten daha ileri gidemezsin, dindar olamazsın.</p>
<p>Ama “<b>dindar ve dürüst</b>” olarak yola koyulup da yol üstünde “<b>iktidara</b>” rastlayanlar bazen yoldan sapabiliyorlar, hâlâ “<b>dindar</b>” gözüküyorlar hatta dindar gözükebilmek için herkesten daha fazla sofuluk taslıyorlar ama dürüstlükten ayrılıyorlar.</p>
<p>Zorbalığı “<b>din</b>” kılığına sokmak isteyenlerin dünyada da geçeceği “<b>imtihanlar</b>” oluyor, onlara “<b>işkence hakkında ne düşünüyorsun</b>” dediğinde eğer “<b>işkenceciyi</b>” iktidar atadığı için sessiz kalıyorsa, Uludere’de ölenleri unutturmak istiyorsa, şike yasasındaki ahlakı zorlayan unsurları görmezden geliyorsa, anlıyorsun ki onlar “<b>dürüstlükten</b>” ayrılmış.</p>
<p>İktidar nimetleri onlara “<b>dürüstlükten</b>” daha tatlı gelmiş.</p>
<p>Onlar için yapılabilecek bir şey yok.</p>
<p>Yol onların, tercih onların.</p>
<p>Yollarına, tercihlerine karışamayız ama yaptıkları zorbalığı bize “<b>dindarlık</b>” diye yutturmaya kalktıklarında “<b>hadi oradan, bunun dinle ve dürüstlükle ilgisi olmadığını biliyoruz</b>” deme hakkına da sahip oluruz.</p>
<p>Bize bu hakkı, bu ülkenin gerçek ve dürüst dindarları veriyor.</p>
<p>Bu dürüst dindarlar, bir dindarın nasıl davranması gerektiğini bize de, dürüstlükten ayrılan dindarlara da öğretiyorlar.</p>
<p>AKP iktidarı “<b>işkenceden</b>” mahkûm olmuş bir polisi terfi ettirerek İstanbul’da çok önemli bir makama getirdi, o işkencecinin kurbanları günlerden beri yaşamış oldukları acıları bizim gazetede anlatıyorlar.</p>
<p>“<b>Dindar</b>” olduğunu söyleyen medyada “<b>çıt</b>” yok.
                                    	<br/><br/>
<a class="lnk2" href="/web/20130525040449/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-durust-dindarlar.htm), [web.archive.org (arşiv bağlantısı)](http://web.archive.org/web/20130525040449/http://www.taraf.com.tr/ahmet-altan/makale-durust-dindarlar.htm)
