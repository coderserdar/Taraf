# Savaş

*Ahmet Altan 20.10.2011*

<div class="yazi"><p>Bir kere olayın adını doğru ve dürüst koymamız gerekir.</p>
<p><b><br/>“Dağlarda sıkışmadığını”</b> kanıtlamak isteyen PKK’nın dün sekiz ayrı noktadan gerçekleştirip 24 askeri öldürdüğü saldırı bir <b>“terör”</b> eylemi değil.</p>
<p>Ankara, Bitlis, Batman, Siirt birer terör eylemiydi ama Çukurca baskınları terör değil savaş.</p>
<p>PKK’nın amacını, niyetini sorgulamadan önce bu büyük facia nasıl oldu onu sorgulamak gerekir.</p>
<p>PKK sekiz noktaya birden hücum ediyor, büyük zayiat verdiriyor ve az bir kayıpla geri çekiliyor.</p>
<p>Bugün haberlerimizde göreceksiniz, bu saldırı için üç gün boyunca katırlarla bölgeye ağır silahlar taşımışlar.</p>
<p>Bu, nasıl oluyor da onca Heron’a, insansız hava araçlarına, uydulara, bilmemnelere rağmen fark edilemiyor?</p>
<p>Böyle büyük bir saldırının ciddi bir planlama aşamasından geçmiş olması lazım, nasıl oluyor da istihbarat bunu haber alamıyor?</p>
<p>Ciddi bir askerî zaaf olduğu çok açık ve çok kesin.</p>
<p>PKK’yı lanetlemek, kızmak, öfkelenmek çok kolay ama bunun nedenlerinin de araştırılması, o 24 çocuğun ölüme nasıl teslim edildiğinin ortaya çıkarılması gerekir.</p>
<p>Çok büyük bir kayıp bu.</p>
<p>Ve, savaşın bundan sonraki gidişatını da derinden etkileyecek.</p>
<p>Bundan sonra büyük bir askerî başarı sağlayamasa bile PKK bu saldırıyla amacına ulaşmış görülüyor.</p>
<p>Savaş şiddetlenecek.</p>
<p>PKK da bunu istiyor çoktandır.
                                    	<br/><br/>
<a class="lnk2" href="/web/20120223023009/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-savas-2.htm), [web.archive.org (arşiv bağlantısı)](http://web.archive.org/web/20120223023009/http://www.taraf.com.tr:80/ahmet-altan/makale-savas-2.htm)
