# AKP ve Alevi sorunu

*Ahmet Altan 24.08.2012*

<div class="yazi"><p>Türkiye, her yanından keder ve alev tüten bir cehennem görüntüsü veriyor son zamanlarda, insanlar ümitsizce ne olduğunu anlamaya çalışıyor.</p>
<p>Daha iki yıl öncesinin ümitli ülkesi, ekonomisini de iyi götürdüğü hâlde neden birdenbire bir ümitsizlik ve çaresizlik kapanına kısıldı?</p>
<p>İçine girdiğimiz bu karanlık yoldan çıkabilmemiz için bu büyük sapmanın nedenini soğukkanlılıkla ve dürüstçe saptamalıyız.</p>
<p>Herkes tahlillerini açıklarsa doğruyu toplumca bulabiliriz herhalde.</p>
<p>Ben bu ani daralmanın, bu bunaltıcı sıkışmanın, iktidarın <b>“Türk-İslam sentezi”</b> çarpıklığını kendisine pusula yapmasından kaynaklandığını düşünüyorum.</p>
<p>Başbakan Erdoğan bu politikayla kendine Çankaya yolunu açmaya uğraşıyor.</p>
<p>Irkçı ve mezhepçi bir anlayışın iktidara hâkim olarak toplumun büyük bir bölümünü dışlaması ve dışladıklarına baskı yapmaya çalışması da Türkiye’yi kanlı bir tuzağa sürüklüyor.</p>
<p>Kürt meselesinde, iktidar kendisini PKK’nın eylemlerinin arkasına saklamaya uğraşıyor.</p>
<p>Ama Alevi meselesine baktığımızda, iktidarın arkasına saklanabileceği bir <b>“bahane”</b> olmadığı için AKP’nin siyasi tercihleri çırılçıplak ortaya çıkıyor.</p>
<p>AKP, Türkiye’de bir Alevi sorunu olduğunu, Alevilere haksızlık edildiğini, bu cumhuriyetin kuruluşundan itibaren Alevileri dışladığını, sinsi bir propagandayla sürekli onları karaladığını, uzun yıllar boyunca bu ülkede insanların <b>“Aleviyim”</b> bile diyemeyeceği bir baskı ortamı oluşturulduğunu biliyor.</p>
<p>Bunu bildiği için de <b>“Alevi çalıştayları”</b> düzenledi, Alevi milletvekilini bünyesine aldı, çalışmalar yaptırdı.</p>
<p>2011 seçimlerinden sonraki <b>“Türk-İslam sentezine”</b> yaptığı büyük dönüşte <b>“dışarıya attıkları”</b> arasında Aleviler de vardı.
                                    	<br/><br/>
<a class="lnk2" href="/web/20130525045946/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-akp-ve-alevi-sorunu.htm), [web.archive.org (arşiv bağlantısı)](http://web.archive.org/web/20130525045946/http://www.taraf.com.tr/ahmet-altan/makale-akp-ve-alevi-sorunu.htm)
