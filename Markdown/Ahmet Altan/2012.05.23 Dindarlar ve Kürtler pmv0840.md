# Dindarlar ve Kürtler

*Ahmet Altan 23.05.2012*

<div class="yazi"><p>Bilebildiğim kadarıyla, dindarlar <b>“bu dünyayı”</b> bir <b>“imtihan yeri”</b> olarak görürler.</p>
<p>Sonsuzluğun yaşanacağı <b>“ahiretteki”</b> asıl hayatın nasıl olacağı, bu dünyada verilen <b>“imtihanda”</b> belli olur.</p>
<p>Bu <b>“imtihanın”</b> kuralları belirlenmiş, bir <b>“görünür”</b> olan ve uyulması nispeten daha kolay bulunan <b>“ibadet”</b> var, bir de <b>“görünürlüğü”</b> daha az olan ve uyulması anladığım kadarıyla çok daha zor olan <b>“ahlak, dürüstlük, hakşinaslık, kul hakkı yememe, her yaratılanı yaratandan ötürü kendine bir emanet olarak görme”</b> var.</p>
<p>Camiler dolup taşıyor, Ramazan’da lokantalar kapanıyor, Hac’ca kafilelerle gidiliyor, içki içilmiyor, ibadette dindarlarımızın bir aksaklığı yok.</p>
<p>Peki ya <b>“ahlak, dürüstlük, hakşinaslık, kul hakkı yememe, her yaratılanı yaratandan ötürü kendine bir emanet gibi görme”</b> nasıl gidiyor?</p>
<p>Dindarlar, Allah’ın bütün kullarını <b>“kendilerine bir emanet”</b> gibi görüyor mu, onların haklarını savunuyor mu, haksızlığa karşı baş kaldırıyor mu, Allah’ın bütün kullarını <b>“eşit”</b> yarattığına iman ediyor mu?</p>
<p>Bütün kulların haklarını koruyor mu?</p>
<p>Yoksa <b>“bazı”</b> kulları diğerlerinden ayırıyor mu?</p>
<p>Burada, <b>“dindarların”</b> açık ve kesin bir cevap vermesi gereken temel bir soru duruyor, <b>“milliyetçi”</b> bir insan <b>“dinin”</b> bütün emirlerine, ahlakına, dürüstlüğüne, eşitlik anlayışına uygun davranabilir mi?</p>
<p>Geçenlerde, Altan Tan, Kürt meselesinin çözümünde din âlimlerinden bir <b>“fetva”</b> istiyordu.</p>
<p>Benim cehaletimi bağışlasın dindarlar ama o <b>“fetva”</b> Hazreti Muhammed’in <b>“veda hutbesinde”</b> verilmedi mi?</p>
<p>Peygamber, <b>“kavmiyetçiliğe”</b> karşı çıkmadı mı?</p>
<p>Daha ne fetvası?</p>
<p>O korkunç <b>“Türk-İslam sentezi”</b> kavmiyetçiliği dinin kalbine yerleştirip, İslam’ın eşitlikçiliğini, hakperestliğini, dürüstlüğünü tarumar etti.
                                    	<br/><br/>
<a class="lnk2" href="/web/20130525034025/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-dindarlar-ve-kurtler-2.htm), [web.archive.org (arşiv bağlantısı)](http://web.archive.org/web/20130525034025/http://www.taraf.com.tr/ahmet-altan/makale-dindarlar-ve-kurtler-2.htm)
