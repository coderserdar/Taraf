# Ölüm bile eşitsiz

*Ahmet Altan 24.05.2012*

<div class="yazi"><p>Tolstoy bir keresinde, <b>“Yeryüzünde mutsuz tek bir insan bile olsa ben mutsuz olurum”</b> demiş.</p>
<p>Yirmi milyon mutsuz Kürt’ün yaşadığı bizim ülkede yaşasa neler hissederdi acaba?</p>
<p>Bu ülkede yaşayan Kürtler mutsuz.</p>
<p>Mutsuz olmak için de çok haklı nedenleri var.</p>
<p>Sadece şu son Uludere faciasında Başbakan’ın ve İçişleri Bakanı’nın söylediklerine bakmak bile o insanların niye mutsuz olduğunu anlatmaya yetiyor.</p>
<p>Başbakan’ın, <b>“tazminatsa tazminat, özürse özür, tazminatı da fazlasıyla veriyoruz, daha ne uzatıyorsunuz”</b> demeye getiren sözleri yeter zaten bir Kürt’ün hayata lanet okumasına.</p>
<p>Bu nasıl üstten bir tavır?</p>
<p>Komşunun bahçesindeki tavuğu öldürse bile insan daha içten ve daha mahcup bir şekilde özür diler, <b>“parasını verdik ya, uzatma artık”</b> demez.</p>
<p>Neyin tazminatını veriyorsun?</p>
<p>İnsanları öldürdünüz.<br/><br/><b>“Tazminat”</b> mı tek mesele?<br/><br/><b>“Parasını verince”</b> Kürtleri öldürmek serbest mi <b>“Türk”</b> hükümetlerine?</p>
<p>İçişleri Bakanı da, <b>“onlar kaçakçıydı”</b> diyor, sanki kaçakçılığın cezası ölümmüş gibi.</p>
<p>O insanları kaçakçılığa kim mecbur etti?</p>
<p>Otuz yıldır süren bir savaşta insanlara ekmeklerini kazanacakları bir imkân mı bıraktınız?</p>
<p>Kaçakçılık yapmayıp da ne yapacak?</p>
<p>Üstelik şartları devlet de bildiğinden zaten onların kaçakçılığına göz yumuluyordu, adamları öldürünce mi “<b>kaçakçılıkları”</b> aklınıza geldi?</p>
<p>Ne Başbakan, ne bakanı, ne kabinesi, Uludere’de ölenlerin <b>“insan”</b> olduğunu hâlâ farketmiş değiller galiba, birinin onları sıkıca sarsıp <b>“onlar insandı”</b> demesi gerekiyor.</p>
<p>Bu laflar, bu tavırlar, bu üstten bakışlar, Homeros’un deyişiyle, <b>“yaraya bir de aşağılamayı ekliyor”</b>, öldürülenler ve yakınları bir de horlanıyorlar.</p>
<p>Kürtlerin neler hissettiklerini gerçekten anlayamıyor mu Türkler?</p>
<p>Bu ülkedeki korkunç eşitsizliği görmüyorlar mı?</p>
<p>Doğal mı buluyorlar bu eşitsizliği, bu ülkenin vatandaşlarının bir kısmı çocuklarına anadilde eğitim verirken diğerlerinin çocuklarını anadillerinde eğitememeleri, bunun <b>“yasak”</b> olması çok mu rahat kabul edilebilecek bir durum?</p>
<p>Türkler ülkenin <b>“bölünmesinden”</b> korkuyorlar, 20 milyon insanı mutsuz yaşatmak inanın <b>“bölünmekten”</b> kötüdür, tamam herkesin bir Tolstoy olmasını beklemiyoruz ama 20 milyon insanın mutsuzluğuna da bu kadar sıradan bir olaymış gibi omuz silkip geçmeyi anlamak kolay değil.
                                    	<br/><br/>
<a class="lnk2" href="/web/20130525041243/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-olum-bile-esitsiz.htm), [web.archive.org (arşiv bağlantısı)](http://web.archive.org/web/20130525041243/http://www.taraf.com.tr/ahmet-altan/makale-olum-bile-esitsiz.htm)
