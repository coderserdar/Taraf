# Bir cumhuriyet batarken...

*Ahmet Altan 08.01.2011*

<div class="yazi"><p>Bana sorarsanız, artık bu cumhuriyeti gömüp yerine yenisini yapmanın vakti geldi.</p>
<p>Cumhuriyet’in kurduğu müesseselerin neredeyse tümü birden tel tel dökülüyor.</p>
<p>Sadece devlette çalışan görevlileri korumak için kurulmuş, halkın tümünü de potansiyel <b>“suçlu ve düşman”</b> olarak görmüş bir düzen 1923’te sopa zoruyla yürütüldü ama 2011’e geldik.</p>
<p>Halk, <b>“bu ne biçim düzen kardeşim”</b> demeye başladı.</p>
<p>Zaten, Birinci Cumhuriyet öylesine suyuna tirit bir anlayışla kurulmuş ki bu anlayışı bugün de devam ettirmek istediğinizde herkesin dikkatini çekecek skandalların patlamaması mümkün değil.</p>
<p>Cumhuriyet’in yargısı ise tümden çökmüş vaziyette.</p>
<p>Kendini saklayamıyor.</p>
<p>Bilmem kaç cinayet sanığı Hizbullahçıların davasının on yılda sonuçlandırılamamasının sonucunda hepsinin birden salıverilmesi, domuz bağlarını, işkence videolarını hâlâ hatırlayan toplumu sadece kızgınlıkla değil korkuyla da yerinden hoplattı.</p>
<p>Yargıtay, <b>“zamansızlıktan”</b> ve dosya fazlalığından bu davaları sonuca bağlayamadığını söylüyor.</p>
<p>Ne yazık ki bu savunma biçimi çok da inandırıcı değil.</p>
<p>Çünkü şu soru apaçık ortada duruyor.</p>
<p>Peki kardeşim, madem sizin hiç vaktiniz yok, bir türlü çabuk karar veremiyorsunuz da kendinize yakın bulduğunuz Cihaner ve Haberal dosyalarını nasıl bu kadar çabuk inceleyip karara bağladınız?</p>
<p>Demek ki zaman var ama o zamanı kullanma tercihleriniz hukuktan ziyade sizin politik inançlarınıza uygun oluyor.
                                    	<br/><br/>
<a class="lnk2" href="/web/20111123062941/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123062941/http://taraf.com.tr/ahmet-altan/makale-bir-cumhuriyet-batarken.htm)
