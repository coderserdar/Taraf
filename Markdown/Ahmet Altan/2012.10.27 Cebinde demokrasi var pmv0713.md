# Cebinde demokrasi var

*Ahmet Altan 27.10.2012*

<div class="yazi"><p>Bizim için bir tür egzotik meyve gibi bu <b>“demokrasi”</b> dediğimiz şey, bizim topraklarda hiç yetişmemiş, tadını, kokusunu, rengini bilmiyoruz.</p>
<p>Bizim cehaletimizden yararlanmak isteyenler de, <b>“bu topraklarda demokrasi yetişmez, zaten de alışkın değilsiniz, size dokunur”</b> diye bizi bir iyi kandırmak istiyorlar.</p>
<p>Modern dünyada <b>“demokrasinin”</b> çıkış sorusu, halkın devlete sorduğu çok basit bir sorudur.<br/><br/><b>“Benden topladığın vergileri ne yapıyorsun?”</b></p>
<p>Halk bunu sorar ve hesabın dökümünü görmeyi ister.</p>
<p>Neticede <b>“devletin parası”</b> halktan topladığı paradır.</p>
<p>Bunun nasıl harcandığının hesabını veren devletler demokrasiye adım atarlar.</p>
<p>Bizim ülkemizde devlet bunun hesabını vermek istemez.</p>
<p>Özellikle en çok paranın ayrıldığı <b>“ordunun”</b> bu parayı ne yaptığı halktan gizlenir.</p>
<p>Eskiden de gizlenirdi, şimdi de gizlenir.</p>
<p>Demokrasinin olmaması <b>“sizin cebinizdeki”</b> paranın kaşla göz arasında iç edilmesi demektir.</p>
<p>Anlayacağınız öyle <b>“egzotik bir meyve”</b> değildir demokrasi, sadece entelektüellerin ilgisini çeken bir <b>“masal kuşu”</b> da değildir, demokrasi cebinizdeki paradır.</p>
<p>Demokrasi yoksa, cebinizden parayı alırlar.</p>
<p>Lale Kemal, çok çarpıcı bir <b>“parayı götürme”</b> operasyonunu açığa çıkarıyor bugün.</p>
<p>Bizim orduya <b>“dört milyar dolarlık”</b> füze alacaklarmış.</p>
<p>Bundan haberiniz var mıydı?</p>
<p>Dört milyar dolar gidecek, bu kimin parası sizce?</p>
<p>Sizin paranız.</p>
<p>Sizin paranız ama siz, paranızın ne yapıldığına dair hiçbir fikre sahip değilsiniz.</p>
<p>Belki de siz füze istemiyorsunuz, belki bu parayla <b>“her köye yüzme havuzu”</b> yapılmasını istiyorsunuz, ki herhalde bu parayla epeyce köye yüzme havuzu yapılır.</p>
<p>Belki hastane istiyorsunuz, belki park istiyorsunuz, belki daha iyi şehirler istiyorsunuz, belki daha düzenli trafik istiyorsunuz.
                                    	<br/><br/>
<a class="lnk2" href="/web/20130525024607/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-cebinde-demokrasi-var.htm), [web.archive.org (arşiv bağlantısı)](http://web.archive.org/web/20130525024607/http://www.taraf.com.tr/ahmet-altan/makale-cebinde-demokrasi-var.htm)
