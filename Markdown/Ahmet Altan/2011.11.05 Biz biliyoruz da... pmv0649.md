# Biz biliyoruz da...

*Ahmet Altan 05.11.2011*

<div class="yazi"><p>Adamın biri kocaman pahalı arabasıyla giderken yanından son sürat bir motosiklet geçmiş. </p>
<p>Motosikletin üstündeki adam, yanından geçtiği arabanın sahibine bağırmış: </p>
<p><b><br/>“Sen bu motosikleti biliyor musun?”</b> </p>
<p>Sonra da vınn diye gitmiş. </p>
<p>Arabanın sahibi sinirlenip gaza basmış. </p>
<p>Biraz sonra motoru yakalayıp geçmiş. </p>
<p>Ama birkaç dakika sonra yeniden motosiklet yanında belirmiş, gene <b>“Sen bu motosikleti biliyor musun”</b> diye bağırıp, vınn...</p>
<p>Araba sahibi iyice öfkelenmiş, gazı köklemiş.</p>
<p>Bu sahne birkaç kere tekrarlandıktan sonra motosiklet gene arabayı geçip biraz ilerde bir moloz yığınına çarpıp devrilmiş.</p>
<p>Araba sahibi de arabasından inip yerde yatan motosikletlinin yanına gelmiş, <b>“Öyle, sen bu motoru biliyor musun diye fiyakalanarak basıp gidersen, sonu bu olur,”</b> demiş.</p>
<p>Motosikletin sürücüsü zor bela gözünü açmış, <b>“Ne fiyakası be abi,”</b> demiş, <b>“ben, sen bu motoru biliyor musun, biliyorsan bunun frenini söyle, demeye uğraşıyordum”</b>.</p>
<p>Başbakan Erdoğan’ın, son sürat giden KCK operasyonlarını eleştiren gazetecileri hedef alarak, <b>“Gazeteciler bu KCK’nın ne olduğunu biliyor mu”</b> diye sorduğunu okuyunca...</p>
<p>Acaba operasyonların frenini mi soracak diye merak ettim doğrusu.</p>
<p>Maşallah gaza basmasını biliyor da durmasını bilmiyor çünkü.</p>
<p>O tehditkâr havasıyla, PKK’nın akılsızlığından yararlanıp eski usul bir <b>“takrir-i sükûn”</b> kanunu devreye sokmayı arzuluyormuş izlenimi yaratıyor.</p>
<p>Temmuzda <b>“asla yenilemez bir örgüt”</b> olduğu kabul edilen muzaffer bir <b>“efsane”</b> olarak müzakere masasına oturan PKK, masayı devirdikten üç ay sonra <b>“devletin istediği zaman bitirebileceğine”</b> inandığı, büyük zayiatlar veren bir örgüte dönüştü.
                                    	<br/><br/>
<a class="lnk2" href="/web/20120229143613/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-biz-biliyoruz-da.htm), [web.archive.org (arşiv bağlantısı)](http://web.archive.org/web/20120229143613/http://www.taraf.com.tr:80/ahmet-altan/makale-biz-biliyoruz-da.htm)
