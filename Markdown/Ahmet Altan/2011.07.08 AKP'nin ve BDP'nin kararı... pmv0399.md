# AKP’nin ve BDP’nin kararı...

*Ahmet Altan 08.07.2011*

<div class="yazi"><p>Doğrusunu isterseniz, bu <b>“yemin etti etmedi”</b> meselesi bana çok ciddi gözükmüyor, CHP’nin şaşkınlığı ne yazık ki BDP’nin tavrını da aynı matrak torbanın içine attı.</p>
<p>Süheyl Batum’un aklı, Kılıçdaroğlu’nun kararsızlığıyla ana muhalefet partisi kendini siyasetin eğlencesi haline getirdi.</p>
<p>Olup bitenleri izliyorum elbette ama ciddi bir sonuç beklediğim için değil, siyasi mizahın şaheserlerinden birini seyretmenin çekiciliğinden kendimi kurtaramadığım için.</p>
<p>On milyon oy aldığı halde tek başına Meclis’e girmeyi beceremeyip Cemil Çiçek’ten yardım bekleyen CHP, Meclis’e girse de girmese de büyük bir fark yaratmaz.</p>
<p>Bu partinin yönetiminin çapı bu kadar.</p>
<p>Türkiye’nin ise CHP’yi çok aşan ciddi sorunları var.</p>
<p>Yeni bir devlet ve yeni bir toplum kuracağız.</p>
<p>Bu yeni düzeni kuracak aktörlerden biri belli.</p>
<p>Yüzde elli oyu ve 327 milletvekiliyle AKP.</p>
<p>AKP’nin bu yeni ülkenin inşasında bir <b>“yol arkadaşına”</b> ihtiyacı var.</p>
<p>Bizim bugün temel sorumuz budur bence.</p>
<p>AKP’nin yol arkadaşı kim olacak?</p>
<p>AKP, kiminle birlikte inşa edecek geleceği?</p>
<p>Başbakan Erdoğan bir ara <b>“MHP’yle yapacaklarını”</b> söylemişti.</p>
<p>Bu mümkün mü?</p>
<p>MHP de CHP gibi Ergenekon’a sahip çıkan, Ergenekon sanıkları arasından kendine aday belirleyen bir parti.</p>
<p>Kesin olarak söyleyebileceğimiz tek bir gerçek var, Ergenekon’a sahip çıkan hiçbir parti bu ülkenin geleceğinde varlığını sürdüremeyecek.
                                    	<br/><br/>
<a class="lnk2" href="/web/20111214085839/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-akp-nin-ve-bdp-nin-karari.htm), [web.archive.org (arşiv bağlantısı)](http://web.archive.org/web/20111214085839/http://www.taraf.com.tr:80/ahmet-altan/makale-akp-nin-ve-bdp-nin-karari.htm)
