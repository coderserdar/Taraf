# Din, ahlak ve kasaba

*Ahmet Altan 22.04.2012*

<div class="yazi"><p>Köyler, baskının rahat kırıldığı yerlerdir.</p>
<p>Tabiatla iç içe yaşamaları, tarla sürmek, odun kesmek, mantar toplamak, hasat biçmek gibi işlerin peşinde günlerini diğerlerinden uzak geçirmeleri, küçük köylerde bile insanların birbirlerini denetlemesini zorlaştırır.</p>
<p>Onlara tabiat geniş bir yaşama alanı sağlar.</p>
<p>Kentler ise kalabalıklarıyla özgürdür.</p>
<p>Kimse kimseyi kolayca izleyemez.</p>
<p>İzlemeye de çok vakti yoktur zaten, insanlar koşturup dururlar.</p>
<p>Varoşlardaki ve küçük mahallelerdeki “<b>baskı”</b> da orada yaşayan insanların mahallelerinden ayrılıp kalabalığa karıştıklarında kaybolur.</p>
<p>Kasabalar ise ne köye, ne kente benzer.</p>
<p>Ne açılabilecekleri geniş bir tabiat, ne de arasına karışabilecekleri bir kalabalık vardır.</p>
<p>Hepsi, her an göz önündedir.</p>
<p>Asıl büyük baskı kasabalarda yaşanır.</p>
<p>Kasaba insanları kendilerinin esirdir, hem esir olurlar, hem esir alırlar.</p>
<p>Sıkışık bir hayat sürerler.</p>
<p>Yasakların ve baskıların en keskin biçimde ortaya çıktığı yerler kasabalardır.</p>
<p>Ve, özellikle seks konularında <b>“toplumun resmî ahlakı”</b> kasabalar tarafından belirlenir.</p>
<p>Bizim gibi toplumlarda <b>“muhafazakâr”</b> ahlaka ana rengini veren de kasaba ahlakıdır.</p>
<p>Bu ahlakın temelini <b>“gözetleme, dedikodu ve baskı”</b>nın oluşturduğunu saklayabilmek için de <b>“din”</b> bir kamuflaj olarak kullanılır.</p>
<p>Bugün siyasi iktidar da, kendini <b>“dindar”</b> olarak tanıtarak ve din adına davranıyormuş gibi yaparak kasaba ahlakını bütün ülkede geçerli kılmaya, sanatı ve eğlenceyi bu ahlakın cenderesine sokmaya uğraşmanın işaretlerini veriyor.</p>
<p>İstanbul’da Şehir Tiyatroları’nın repertuarını <b>“belediyecilere”</b> yaptırmak gibi tuhaf girişimler bunun ilk adımları.</p>
<p>Ama atılan tek adım değil bu.
                                    	<br/><br/>
<a class="lnk2" href="/web/20130525043449/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-din-ahlak-ve-kasaba.htm), [web.archive.org (arşiv bağlantısı)](http://web.archive.org/web/20130525043449/http://www.taraf.com.tr/ahmet-altan/makale-din-ahlak-ve-kasaba.htm)
