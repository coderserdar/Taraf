# Züppelik

*Ahmet Altan 22.11.2012*

<div class="yazi"><p>Şimdi istiridye zamanıdır.</p>
<p>Paris’te lokantaların önündeki tezgâhlara istiridyeleri dizmişlerdir, kalın eldivenler giymiş bir balıkçı istiridyeleri özel bıçağıyla açıp isteyenlere ayaküstü orada satar.</p>
<p>Üstüne limonu sıkar, tuzlu deniz suyuyla birlikte dilinin üstüne kaydırır, çiğnemeden yutarsın.</p>
<p>Lokantaya girersen eğer özel istiridye mönüsü verirler, boylarına ve geldikleri sahillere göre numaralanmışlardır, onlardan sevdiğini, alışkın olduğunu seçersin.</p>
<p>Ben istiridye çok severim.</p>
<p>Soğuk beyaz şarapla birlikte.</p>
<p>Sonra genellikle coquilles st. jacques ısmarlarım kendime, tereyağında yaparlar.</p>
<p>Fransız mutfağının çok yerleşik bir yemeğidir ama doğrusu ben en iyisini New York’ta yemiştim.</p>
<p>Taze baget ekmeğini suyuna batırmaya ayrıca bayılırım.</p>
<p>Elbette <b>“escargot”</b>, nasıl diyorsunuz siz Türkçede, <b>“salyangoz”</b>, sarımsaklı yeşil sosuyla lezzeti müthiştir.</p>
<p>Ben çocukken sofralarda ıstakoz da olurdu, epeydir ıstakoz çıkmıyor galiba, pek rastlamıyorum bizim buralarda.</p>
<p>İnanmayacaksınız ama en unutulmazını Nairobi’de iki İngiliz kadının işlettiği, kolonyal stili bir binadaki lokantalarında yemiştim.</p>
<p>Ama eğer <b>“et”</b> derseniz, bakın onun en muhteşemini Amsterdam’da bir Şili lokantasında tatmıştım, yanında haşlanmış mısırla getiriyorlardı.</p>
<p>Gecenin geç bir vakti iyi bir yemek konusunda çok umutsuz girmiştim o lokantaya ama yediğim Latin Amerika’nın otlaklarında yetişmiş sığır bonfilesinin o kadar güzeline bir daha rastlamadım.</p>
<p>Tabii Paris’teki <b>“Antrcote”</b> lokantasını da söylemeliyim.
                                    	<br/><br/>
<a class="lnk2" href="/web/20130525201829/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20130525201829/http://taraf.com.tr/ahmet-altan/makale-zuppelik.htm)
