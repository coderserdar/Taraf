# Bitecek

*Ahmet Altan 27.05.2011*

<div class="yazi"><p>Genç bir kadının bacakları kopuyor, bir diğerinin soluk borusuyla ciğerleri bombadan fışkıran zehirli gazlarla kavruluyor, öbürünün saçları tutuşuyor...</p>
<p>Hiçbir günahı olmayan masum insanlar bunlar.</p>
<p>Oradan geçecek insanların parçalanacağını bile bile o bombayı patlatabilmek için gerçekten sefil bir psikopat olmak lazım.</p>
<p>Bu tür alçaklar, kendi alçaklıklarını eyleme dökebilmek için kendilerine <b>“kutsal bir neden”</b> bulurlar genellikle ama hiçbir neden böylesine çürümüş bir vicdanla yaşayanların alçaklığını örtmeye yetmez.</p>
<p>Allah bilir hangi amaç için yaptılar bunu.</p>
<p>Ama amaçlarına ulaşamazlar, bu tür saldırılar <b>“korkuyu”</b> değil öfkeyi ve kararlılığı arttırır bizim gibi ülkelerde.</p>
<p>Hayatlarının aşağılık sefiller tarafından çalınmaya uğraşıldığını çok iyi görmüş, bu alçakların her yanda, her tarafta, her görüşte gizlenmiş olabileceğine defalarca tanık olmuş bir toplum geri çekilmez.</p>
<p>Tam aksine, bunu bitirmek, bu yaratıkları bu coğrafyadan silmek için daha sağlam direnir insanlar.</p>
<p>Yakında ortaya çıkar kimin yaptığı, kimin yönlendirdiği.</p>
<p>Artık hiçbir şey gizli kalmıyor bu ülkede.</p>
<p>Çünkü bu toplum da, bu devletin dürüst insanları da <b>“nereye bakmaları”</b> gerektiğini biliyorlar, <b>“alçaklar deposunun”</b> adresi artık kayıtlarda bulunuyor.</p>
<p>Bir dönemden yeni bir döneme geçiyor Türkiye, <b>“alçaklıklar çağı”</b> sona eriyor; bazıları sanıyor ki çeşitli kisvelere bürünüp böyle rezilce işler yaparlarsa bu değişimi durdurabilirler.</p>
<p>Durduramazlar.</p>
<p>Bu değişim <b>“insan”</b> iradesiyle olmuyor ki insan iradesiyle durdurulabilsin, bu büyük dönüşüm sadece Türkiye’de değil bütün dünyada gerçekleşiyor ve tarihî bir birikimden süzülen <b>“insanlığın”</b> ortak iradesi olarak hayatı yeniden şekillendiriyor.
                                    	<br/><br/>
<a class="lnk2" href="/web/20111123072414/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123072414/http://taraf.com.tr/ahmet-altan/makale-bitecek.htm)
