# Sonuçlar

*Ahmet Altan 19.02.2012*

<div class="yazi"><p>Günlerdir Türkiye’nin heyecanla izlediği kavgayı hükümet, en azından şimdilik, tartışılmaz bir biçimde kazandı.</p>
<p>İstihbarat dünyasının karanlık labirentlerinde yaşananlar hakkında karşılıklı ileri sürülen iddiaların hangisi, ne kadar doğru şu anda bir netlik kazanmadı ama bu <b>“karanlığı”</b> çok da karanlıkta bırakmamak gerektiğini herkes fark etti.</p>
<p>Bütün bunların ötesinde bence önemli siyasi sonuçlar çıktı ortaya.</p>
<p>Birincisi, artık Türkiye’de hükümetleri herhangi bir siyasi karar almaya siyaset dışı bir gücün <b>“zorlayamayacağı”</b> anlaşıldı.</p>
<p>Hükümetler <b>“somut”</b> varlıklar.</p>
<p>Sorumluluğu, yapısı, süresi belli, gücünün kaynağı halktan geliyor, yaptığı hataların hesabını halkın ondan sorması mümkün.<br/><br/><b>“Siyaset dışı güçlerin”</b> kimliği, varlığı, sınırları belirsiz, hata yaparsa hesabının kimden sorulacağı belli değil, gücünün kaynağı bir seçime dayanmıyor, <b>“sorumlu”</b> tutulacak biri yok.</p>
<p>Onun için halk <b>“görebildiği”</b> hükümeti, <b>“göremediği”</b> herhangi bir güce tercih ediyor.</p>
<p>Böylece bir hükümete karşı çıkmanın sadece iki yolu bulunduğu anlaşıldı.</p>
<p>Ya bir <b>“siyasi örgüt”</b> haline gelip siyaset meydanında onunla mücadele etmek...</p>
<p>Ya da <b>“entelektüel”</b> planda eleştirilerini dile getirip, kamuoyunun hükümetin hatalarını fark etmesini sağlamak.</p>
<p>Demokrasilerde bu iki yöntem de var olması gereken, meşru yöntemler, hükümete muhalefetin bu sınırlar içinde kalması gerektiğinin anlaşılması da <b>“normalleşme”</b> yolunda önemli bir adım.</p>
<p>İkinci sonuç ise hükümetin PKK ile <b>“müzakere etme”</b> siyasetini kamuoyunun desteklediğinin açıkça ortaya konması.
                                    	<br/><br/>
<a class="lnk2" href="/web/20130525045212/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-sonuclar.htm), [web.archive.org (arşiv bağlantısı)](http://web.archive.org/web/20130525045212/http://www.taraf.com.tr/ahmet-altan/makale-sonuclar.htm)
