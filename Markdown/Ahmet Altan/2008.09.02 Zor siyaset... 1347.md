# Zor siyaset...

*Ahmet Altan 02.09.2008*

<div class="taraf_structure_2col_1zq">
<div class="margen_n">



 <p><font face="Times New Roman TUR"><br/>
<p>Ben gençken Türkiye’nin devlet yönetimiyle dalga geçmek için çok sık tekrarlanan bir kalıp vardı.</p><br/>
<p>“Dünyanın bütün devletlerinde durum ciddidir ama vahim değildir... Türkiye’de ise durum ciddi değildir ama vahimdir.”</p><br/>
<p>Gerçekten de böylesine vahim bir gayri ciddiyeti yeryüzünde bulmak kolay değil.</p><br/>
<p>Hiç yoktur demiyorum.</p><br/>
<p>Bunca devlet arasında bize benzeyen birileri daha çıkar ama sanırım onları bulabilmek için Okyanusya’da, Afrika’da hatta belki Ortadoğu’da falan dolaşmak gerekir.</p><br/>
<p>Devlet olamayan devletlere genellikle oralarda rastlanıyor çünkü.</p><br/>
<p>Bunca devletten söz edip, devleti kutsayıp, yüceltip sonra da devlet olmayı becerememekte iç burkan hazin bir yan var elbette.</p><br/>
<p>Bin yıllık Bizans, altı yüz yıllık Osmanlı geleneğinden süzül gel ve devlet olmayı becereme...</p><br/>
<p>İnsan, “bunun için özel bir çaba mı gösteriyorlar” diye düşünmeden edemiyor.</p><br/>
<p>Sanırım, devletin içindeki insanların çoğunluğu aslında devletin ne anlama geldiğini bilmiyor.</p><br/>
<p>Yasa, kural, disiplin, bizim devletin pek bildiği ölçüler değil.</p><br/>
<p>Yasalara uymayan bir Anayasa Mahkememiz, disipline uymayan askerlerimiz, kuralları ciddiye almayan siyasetçilerimiz bulunuyor.</p><br/>
<p>Anayasa Mahkemesi’nin “367” ile başlayan skandallar silsilesi o kadar yeni ki kimse unutmaya fırsat bulamadı.</p><br/>
<p>Mahkeme, siyasete müdahale edeceğim derken arka arkaya yasaları çiğnedi.</p><br/>
<p>Pek de aldırmadı.</p><br/>
<p>Daha da tuhafı kimse aldırmadı.</p><br/>
<p>Anormalliklerin normalleştiği bir düzeyde hayatımızı sürdürdüğümüzden kimse pek bir şeyi yadırgamıyor.</p><br/>
<p>Anayasa Mahkemesi’nin son AKP kararı var biliyorsunuz.</p><br/>
<p>Ne anlama geldiğinin anlaşılamadığı bir karar.</p><br/>
<p>İktidar partisi “laiklik karşıtı bir odak ama biraz para verip böyle yapmaya devam etsin” türünden bir karardı bu.</p><br/>
<p>Şimdi bunun gerekçesini yazıyorlar.</p><br/>
<p>Bizim gazetenin öğrendiğine göre, karar gerekçesinde “başbakanın” on ayrı suç işlediği ileri sürülüyormuş.</p><br/>
<p>Şimdi, bir durup düşünün...</p><br/>
<p>Bir ülkenin Anayasa Mahkemesi, o ülkenin başbakanı için “laiklik karşıtı on ayrı suç işledi” diyor.</p><br/>
<p>Sonra mahkeme mahkeme olarak, başbakan da başbakan olarak yoluna devam ediyor.</p><br/>
<p>Herhangi ciddi bir ülkede bu mümkün mü sizce?</p><br/>
<p>Başbakanın çok ciddi bir suç işlediğini ilan eden bir mahkemeyle, o mahkemenin suçlu ilan ettiği başbakan birarada duramaz.</p><br/>
<p>Birinden birinin yerini terk etmesi gerekir.</p><br/>
<p>Ama tabii bizde öyle olmayacak.</p><br/>
<p>Ve, biz zor günler yaşayacağız.</p><br/>
<p>Siyasi iktidar ne zaman önemli bir karar alacak olsa muhalefet, “sen suçlusun, şeriat getirmek için bunu yapıyorsun” diye ayağa kalkacak.</p><br/>
<p>Önemli hiçbir kararın alınmasından hoşlanmayan bir muhalefetimiz olduğunu düşünürsek, bunun çok sık tekrarlanacağını da anlayabiliriz.</p><br/>
<p>Anayasamızın değişmesi gerekiyor.</p><br/>
<p>Hükümet, başbakan hakkındaki bu karardan sonra bu değişikliği nasıl yapacak?</p><br/>
<p>Dünyanın en çağdaş anayasasını yapsa bile CHP ayağa kalkacak “şeriat anayasası” diye.</p><br/>
<p>Generaller, yargıçlar ona katılacak.</p><br/>
<p>Kilitleneceğiz.</p><br/>
<p>Bu garabete, AKP’nin özellikle son zamanlarda “çağdaş hamlelerdeki” ürkekliğini de eklerseniz nasıl zor bir zamandan geçeceğimizi de daha net kavrarsınız.</p><br/>
<p>Anayasa Mahkemesi böylece siyaset alanını iyice daraltacak.</p><br/>
<p>Bugünkü sorunların aynen devam etmesini sağlayacak.</p><br/>
<p>Amacı da herhalde bu zaten.</p><br/>
<p>Peki, ne olacak?</p><br/>
<p>Mahkemenin hayatımızın kapısına taktığı bu kilidi bu ülke nasıl açacak?</p><br/>
<p>Benim görüşüm baştan beri hep aynı.</p><br/>
<p>Aynen 27 Nisan muhtırasına verilen cevap gibi, Anayasa Mahkemesi’ne de halkın cevap vermesi gerekiyor.</p><br/>
<p>Bunun için de seçime gidilmeli.</p><br/>
<p>22 Temmuz seçimleri nasıl “ordunun siyasete karışıp karışmaması” konusunda gizli bir referandum anlamı taşıdıysa, bu yeni seçim de “yargının siyasete müdahalesi” konusunda bir referandum olacak.</p><br/>
<p>Siyasetin göbeğine oturmuş bir yargıyı oradan herhangi bir siyasi parti tek başına kaldıramaz.</p><br/>
<p>Halkın desteğine ihtiyaç var bunun için.</p><br/>
<p>O destek de seçimde aranmalı.</p><br/>
<p>Öyle bir seçimden sonra da burada ciddi bir devlet yapısı oluşturabilmek için harekete geçilmeli, ciddi ülkelerin ölçüleri burada da kabul edilmeli.</p><br/>
<p>Bilmiyorum böyle olur mu gelişmeler.</p><br/>
<p>Devlet olmamaya o kadar alıştık ki bu tuhaflığa kimse aldırmayabilir.</p><br/>
<p>O zaman ne yapmalıyız?</p><br/>
<p>Bence, “sonbahar geliyor, yakında kestaneciler de çıkar ortaya” deyip “siz kestane sever misiniz sayın yönetici” türünden devlet ciddiyetine uygun sorular sormalıyız. </p><br/>
<p align="right"></p></font></p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://www.taraf.com.tr:80/makale/1770.htm), [web.archive.org (arşiv bağlantısı)](http://web.archive.org/web/20090905084422/http://www.taraf.com.tr:80/makale/1770.htm)
