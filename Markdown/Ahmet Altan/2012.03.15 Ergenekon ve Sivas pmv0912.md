# Ergenekon ve Sivas

*Ahmet Altan 15.03.2012*

<div class="yazi"><p>Ergenekon, devlet içindeki cinayet şebekesinin adı.</p>
<p>Tek bir amacı var, Türkiye’nin normalleşmesini önlemek.</p>
<p>Kanla, cinayetle, suikastla, sabotajla, kitlesel katliamlarla sürekli olarak ülkeyi bir <b>“uçurumun kenarında”</b> tutmak ve Türkiye’yi bu uçurumdan ancak “<b>ordunun kurtarabileceği”</b> mesajını topluma yaymak.</p>
<p>Ordunun iktidarı için bu ülkeyi perişan ettiler.</p>
<p>Ergenekon’un son halkası ya da son halkasının önemli bir kısmı ele geçti.</p>
<p>Ama bu halka geçmişe uzanan bir zincire bağlı.</p>
<p>O zincirde salkım salkım ölüler asılı.</p>
<p>Büyük katliamlar asılı.</p>
<p>Geçen gün Taner Akçam, Neşe Düzel’le yaptığı üç günlük söyleşide, <b>“toplumun milliyetçiliği tehlikeli değildir, devletin milliyetçiliği tehlikelidir”</b> diyordu.</p>
<p>Bunu, büyük olaylarda toplumun kendi kendine harekete geçmediğini, devlet tarafından kışkırtılarak harekete geçtiğini anlatmak için söylüyordu.</p>
<p>Bence çok doğru ve gerçekçi bir tesbit bu.</p>
<p>Bütün büyük facialar arkasında, bugün son halkasını ele geçirdiğimiz ve maalesef son zamanlarda saçma sapan nedenlerden dolayı inandırıcılığının ciddi biçimde zedelendiğini gördüğümüz o Ergenekon zinciri vardır.</p>
<p>Şimdi teker teker o olaylara dönüp, zincirin geçmişteki parçalarını da yakalamaya çalışıyoruz.</p>
<p>Burada amaç şunu ya da bunu cezalandırmak değil, burada amaç o zinciri parçalamak ve bir daha devletin içinde hukuksuz bir iş yapılmasını engellemek.</p>
<p>Başıboş bir ejderha gibi kendi halkını yiyip kimseye hesap vermeyen hukuk dışı bir yapıyı devletin içinden söküp fırlatmak.</p>
<p>Ve, tabii böyle bir yapının bir daha asla oluşamayacağı hukuksal bir yapıyı kurmak.
                                    	<br/><br/>
<a class="lnk2" href="/web/20130525042402/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-ergenekon-ve-sivas.htm), [web.archive.org (arşiv bağlantısı)](http://web.archive.org/web/20130525042402/http://www.taraf.com.tr/ahmet-altan/makale-ergenekon-ve-sivas.htm)
