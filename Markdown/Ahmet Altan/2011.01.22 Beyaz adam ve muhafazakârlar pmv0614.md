# Beyaz adam ve muhafazakârlar

*Ahmet Altan 22.01.2011*

<div class="yazi"><p>Genelkurmay’ın o kendini bilmez ve küstah 27 Nisan muhtırasından sonra yapılan 22 Temmuz seçimlerinin hemen öncesinde Anadolu’da dolaşmıştım.</p>
<p>Orduya büyük bir öfke, AKP’ye büyük bir destek vardı.</p>
<p>Antep’teki benzinciden Nevşehir’deki lokantacıya, Kayseri’deki garsondan Tokat’taki bakkala kadar çok geniş bir kesimin siyasi tercihi çok açık ve netti.</p>
<p>Döndüğümde, <b>“AKP en aşağı yüzde kırk beş alacak”</b> dediğimde İstanbul’daki arkadaşlarım inanmadı.</p>
<p>Hâlbuki Anadolu’da biraz dolaşmak gerçeği görmeye yetiyordu ama İstanbul, Anadolu’yu tanımıyordu, oradaki gelişmeleri, zenginleşmeyi ve insanların siyasi bilincinin berraklığını fark edemiyordu.<br/><br/><b>“Yeni bir anayasa yapacağını”</b> söyleyen AKP’nin büyük zaferi ve Genelkurmay’ın yüzüne inen ağır bir tokatla sonuçlandı seçimler.</p>
<p>Seçimlerden sonra AKP, bütün anayasayı değiştirmek yerine <b>“başörtüsü özgürlüğünü”</b> ön plana alan bir değişikliği tercih etti.</p>
<p>Ortalık karıştı.</p>
<p>Seçimden önce Anadolu’da dolaştığım yerleri bir daha dolaştım.</p>
<p>Aynı coşkuyu ve belki de daha büyük bir öfkeyi göreceğimi bekliyordum.</p>
<p>Onun yerine <b>“başörtüsü kavgasına”</b> çok mesafeli, AKP’ye <b>“bunun ne gereği vardı”</b> diye kızan bir Anadolu’yla karşılaştım.</p>
<p>Üniversiteli kızların haklarını savunan ve <b>“sembolik”</b> değeri dindar muhafazakârlar için çok yüksek olması beklenen bir kavga, benim tahmin ettiğim desteği bulamıyordu.</p>
<p>O zaman, seçimlerdeki coşkuyla, başörtüsü kavgasındaki mesafeli soğukluğun nedenlerini anlayabilmek için epey düşündüm.</p>
<p>Güneydoğu dışındaki Anadolu, Turgut Özal’la başlayan, Başbakan Erdoğan’la daha da yükselen bir zenginlik ve kalkınma yaşıyor, yollar, kentler, kasabalar, köyler, İstanbul ahalisinin zihnindeki elli yıl öncesinden kalma <b>“Anadolu görüntüsünün”</b> çok ötesinde, asfalt yolları, şakır şakır yanan elektrikleri, tertemiz hastaneleri bir yana bırakın, neredeyse bütün kasabalarda hatta köylerde <b>“internet cafeler”</b> var.
                                    	<br/><br/>
<a class="lnk2" href="/web/20130525041310/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-beyaz-adam-ve-muhafazakarlar.htm), [web.archive.org (arşiv bağlantısı)](http://web.archive.org/web/20130525041310/http://www.taraf.com.tr/ahmet-altan/makale-beyaz-adam-ve-muhafazakarlar.htm)
