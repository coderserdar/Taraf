# Anlamak için...

*Ahmet Altan 11.06.2008*

<div class="taraf_structure_2col_1zq">
<div class="margen_n">



 <p>Ürkmüyor olmanız çok şaşırtıcı.<br/>
Bizim dünkü manşetimizin haberi korkutucu şeyler anlatıyordu çünkü.<br/>
Düşünün, 2003 yılında Veli Küçük, bir faşist Alman dergisine, “Yakında darbe olacak” diyor.<br/>
Bu kadar net konuşuyor.<br/>
Böylesine emin konuşmasının bir nedeni var.<br/>
Daha sonra Nokta dergisinde yayınlanan günlüklerden anlaşıldığı gibi o sırada Jandarma Komutanı Orgeneral ?enuygur “darbe hazırlıkları” yapıyor.<br/>
Aralarında nasıl bir ilişki varsa General Küçük bu hazırlıklardan haberdar ve açıklamaktan da çekinmiyor.<br/>
Çünkü “darbenin” önünün kesilebileceğini aklına bile getirmiyor o günlerde.<br/>
Darbe hazırlıkları yapılırken, Ergenekon örgütü de kendi faaliyetlerini sürdürüyor.<br/>
Yapılacak darbenin altyapısını hazırlıyor herhalde.<br/>
Sonra ?enuygur’un darbesi gerçekleşmiyor.<br/>
Ama Ergenekon devam ediyor.<br/>
Niye devam ediyor?<br/>
Darbe gerçekleşmeyince, o darbenin hazırlıklarına yardım eden Ergenekon da durmalıydı.<br/>
Ama durmuyor.<br/>
Belli ki “başka” bir darbe bekliyor.<br/>
Onun gerçekleşmesi için çalışıyor.<br/>
Çünkü “darbe” isteyen, iktidarı “halka” vermemeye yemin etmiş birileri varlıklarını sürdürüyor.<br/>
Aslında dertleri ne “laiklik” ne de AKP.<br/>
Bu bizim yarım yamalak laikliğe bir şey olmayacağını biliyorlar, ?emdinli’de olduğu gibi AKP’yi teslim alabileceklerini de düşünüyorlar.<br/>
Onlar AKP’den korkmuyor.<br/>
Onlar, AKP’yi iktidara getiren “güçten”, bizzat halkın kendisinden, halkın isteklerini açıkça ifade etmesinden ve değişim istemesinden korkuyorlar.<br/>
Geriletmeye çalıştıkları güç, halkın kendisi.<br/>
İmkânsızı istiyorlar aslında ama bunun “imkânsız” olduğunu kavrayacak bir izanları yok.<br/>
Ve, bir yandan Ergenekon “bombalamalarla, suikastlarla” eylemlerini sürdürüyor, bir yandan bazı siyasilerle, bazı gazeteler “laiklik elden gidiyor” diye bağırarak ortamı hazırlamaya uğraşıyor, bir yandan da askerî muhtıralarla karşılaşıyoruz.<br/>
Çok ilginç bir “kombinasyon” değil mi?<br/>
Siyasi iktidar, neyle karşılaştığını fark edip “halka” sığınıyor.<br/>
Gidebileceği başka bir yer yok zaten.<br/>
Seçimler, “darbeciler, muhtıracılar ve şakşakçılar” için büyük bir hezimet oluyor.<br/>
Eğer iktidar, bunun hemen arkasından büyük bir “özgürlük” paketi açsa, yeni bir anayasa hazırlasa, Avrupa Birliği yolunda ciddi adımlar atsa “darbecilik” o seçimle bir daha dirilmemek üzere bitmiş olacak ama...<br/>
İktidar, “kurnazlık” yapmaya çalışıyor.<br/>
“Arkamda büyük bir destek var, özgürlükleri genişletmeyeyim, devletle iyi geçinip iktidarımı sürdüreyim” diyor.<br/>
Ve, belki de en büyük hatasını yapıyor.<br/>
“Darbeciler” kendileri için iyi bir ortam hazırlandığını hissediyorlar.<br/>
O sırada, iktidar da “diğer özgürlükleri” bir yana bırakıp “türban özgürlüğüne” abanınca darbecilere gün doğuyor.<br/>
AKP’nin niyetlerinden “samimi” olarak korkan kitlenin kuşkularını iyice besleyerek yeniden harekete geçiyorlar.<br/>
Bir gerginlik ve korku ortamı yaratılıyor.<br/>
Ardından “türban” değişikliğinin iptal edilmesi ve AKP’nin kapatılması için davalar açılıyor.<br/>
Anayasa Mahkemesi, Anayasa’yı açıkça ve fütursuzca çiğneyerek “türban yasasını” iptal ediyor.<br/>
Anayasa Mahkemesi’nin bile gözünü bu kadar kararttığını görünce hem iktidar partisi hem de CHP dışındaki diğer partiler durumun “vahametini” anlıyorlar.<br/>
Ve, dün Parlamento’daki dört partiden üçü sert açıklamalarla Anayasa Mahkemesi’ne, “geri çekil,” diyorlar, “hukukun sınırlarının içine dön”.<br/>
Mahkeme “hukuka” döner mi, bilmiyorum.<br/>
Hukuku unutmuş gibi gözüküyorlar.<br/>
Ama saflar keskinleşiyor.<br/>
Bir yanda, ardına “halkı” almış siyasiler, bir yanda ardına Ergenekon’u, darbecileri, “hukuksuzları” almış olan “halk karşıtı” cephe.<br/>
Bundan sonra bu dövüş, bir taraf kesinkes teslim olmadan bitmez.<br/>
Ya halkı temsil edenler teslim olacak, ya hukuksuzlar.<br/>
Ama biri teslim olacak.<br/>
“Hukuksuzlar” teslim olursa, yeni bir döneme huzurla geçeriz.<br/>
Halkın temsilcileri teslim olursa...<br/>
Halk onların yerine yenilerini seçer ve kavga “hukuksuzlar” teslim olana kadar sürer.<br/>
Ama ne olursa olsun...<br/>
Nihayetinde halk galip gelir, hukuksuzlar kaybeder.<br/>
Onların, bu ülkenin ve toplumun canını acıtma güçleri var ama...<br/>
Galip gelme ihtimalleri hiç yok.<br/>
Hayat, onların gittiği yönün tersine akıyor çünkü. <br/>
<br/>
11.06.2008</p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://www.taraf.com.tr:80/makale/875.htm), [web.archive.org (arşiv bağlantısı)](http://web.archive.org/web/20090907064135/http://www.taraf.com.tr:80/makale/875.htm)
