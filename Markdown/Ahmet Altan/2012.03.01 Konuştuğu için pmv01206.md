# Konuştuğu için

*Ahmet Altan 01.03.2012*

<div class="yazi"><p>Konulardan konulara geçişimizdeki hız delirmiş bir trapezciyi andırıyor biraz.</p>
<p>Daha bir konuya sağlamca tutunamadan bir başka konuya kendimizi fırlatıyoruz.</p>
<p>Türkiye’nin en hayati sorunu olan <b>“eğitim reformunu”</b> alıp, <b>“kızlar okula gönderilecek mi gönderilmeyecek mi”</b> tartışmasının kezzabında eritip parçaladık.<br/><br/><b>“Kızları eve kapatalım”</b> diye tutturan takıntılı bir azınlıkla, <b>“bütün dindarlar kızları eve hapsetmek ister”</b> diye tutturan başka takıntılı bir azınlığın itişmesinde, <b>“bu ülkenin çocukları 21. yüzyılın koşullarına nasıl uyum gösterecek”</b> sorusu güme gitti.</p>
<p>Bugünkü eğitimle bunu becermeleri imkânsız.<br/><br/><b>“Yaratıcılığın”</b> köklerini oluşturan <b>“isyankârlığı”</b> iğdiş edip, <b>“itaatkârlığın”</b> sıkıcı tekdüzeliğini çocuklara <b>“en büyük erdem”</b> olarak öğreten bir eğitimden çok fazla yaratıcı çıkartmak pek fazla mümkün olmayacak.</p>
<p>Hâlbuki içinde bulunduğumuz yüzyıl, insanlık tarihinin <b>“yaratıcılığa”</b> en fazla önem veren ve herkesin içindeki yaratıcı dürtüyü açığa çıkarmayı öncelikli hedef olarak gören bir yüzyıl.</p>
<p>Dinin, ırkın, mezhebin, milletin <b>“tekleştiriciliğine”</b> iman etmiş bir toplum, çocuklarda <b>“bireyselliği”</b>, genel bir kabul gören düşünce ve inanç kalıplarıyla hesaplaşacak bir özgüveni, <b>“doğru”</b> diye ortaya konan her düşünceye <b>“acaba mı”</b> diye yaklaşacak bir kuşkuculuğu nasıl besleyecek?</p>
<p>Bunları beslemezse, bu çocukların yaratıcılığı nasıl ortaya çıkacak?</p>
<p>Bu konular gündeme bile gelmedi.</p>
<p>Alışılmış kavgalardan zevk alan sıkıcı bir tekdüzeliğimiz var.</p>
<p>Hep aynı kavgayı yapıp duruyoruz.</p>
<p>Biz daha bu eğitim meselesini doğru dürüst konuşamadan yeni bir <b>“sorun”</b> patladı.
                                    	<br/><br/>
<a class="lnk2" href="/web/20130525044157/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-konustugu-icin.htm), [web.archive.org (arşiv bağlantısı)](http://web.archive.org/web/20130525044157/http://www.taraf.com.tr/ahmet-altan/makale-konustugu-icin.htm)
