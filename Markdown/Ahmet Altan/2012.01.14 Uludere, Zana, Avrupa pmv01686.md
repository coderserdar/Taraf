# Uludere, Zana, Avrupa

*Ahmet Altan 14.01.2012*

<div class="yazi"><p>Açık arazide bombalanarak öldürülen 34 kişinin ölümünü soruşturan müfettişler, bütün köylülere <b>“Heron’u ne zaman gördünüz”</b> diye soruyormuş.</p>
<p>Yanlış insanlara, yanlış bir soru bence.</p>
<p>O Heron görüntülerini izleyen ve bombardıman emrini verenlere sormak gerekirdi asıl, <b>“Siz köylüleri ilk ne zaman gördünüz”</b> diye.</p>
<p>O Heron görüntülerine bakmak gerekirdi.</p>
<p>Ama anlaşılan o Heron görüntülerini, <b>“devletin tek sahibi ve yöneticisi”</b> olduğuna inanan AKP hükümetine göstermiyorlar.</p>
<p>Ya da eksik gösteriyorlar.</p>
<p>Ya da, en ürkütücü ihtimal, siyasi iktidar da ordu da ne olduğunu biliyor, olup biteni inkâr edip edemeyeceklerini hesaplayabilmek için köylülerin gerçeği ne kadar bildiğini anlamaya çalışıyorlar.</p>
<p>Hangi ihtimal doğru bilmiyorum.</p>
<p>Ama <b>“Heronları ne zaman gördüklerini”</b> köylülere sormaları benim kuşkularımı daha da arttırıyor.</p>
<p>Ankara’daki durumun sandığımızdan da karmaşık ve karanlık olduğunu ortaya koyuyor.</p>
<p>Şu andaki tabloya baktığımızda görünen gerçek, AKP için de Türkiye için de umut verici değil.</p>
<p>İnsanlar öldürüleli iki haftayı geçti, hükümet hâlâ <b>“köylülerin Heron’u ne zaman gördüğünü”</b> öğrenmeye çalışıyor.</p>
<p>Aranan soruların cevabı Uludere’deki köylülerde değil, Ankara’daki sivil ve askerî yöneticilerde.</p>
<p>Bulmak istiyorlarsa cevabı hemen bulabilirler.</p>
<p>Ama istediklerinden emin değilim doğrusu.</p>
<p>Sessizlikleri ve bir özürden bile kaçınan nobranlıklarıyla hiç güven vermiyorlar.
                                    	<br/><br/>
<a class="lnk2" href="/web/20130525043548/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-uludere-zana-avrupa.htm), [web.archive.org (arşiv bağlantısı)](http://web.archive.org/web/20130525043548/http://www.taraf.com.tr/ahmet-altan/makale-uludere-zana-avrupa.htm)
