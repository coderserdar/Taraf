# Uçak ve Zana

*Ahmet Altan 01.07.2012*

<div class="yazi"><p>Amerikan yönetiminin ya da o yönetimin bir parçasının, Türkiye’deki siyasi iktidarın özellikle askerî meselelerdeki tutumunu onaylamadığı anlaşılıyor.</p>
<p>Bizim siyasi iktidar askerî konularda bir yalan söylediğinde ya da gerçeği <strong>“eksik” </strong>anlattığında Amerika’dan<strong> “hayır, işin doğrusu öyle değil”</strong> diyen bir ses duyuluyor.</p>
<p>Önce Uludere’de yaşadık bunu.<br/><br/>Wall Street Journal’a konuşan bir Amerikalı yetkili Uludere’de, bizim iktidarın ve askerin hiç sözünü etmediği bir Amerikan uçağının bulunduğunu açıkladı.</p>
<p>Hem bu gerçeği açıkladılar, hem de Uludere’nin üstünün kapatılmasından hoşnut olmadıklarını ortaya koydular.</p>
<p>Şimdi de Suriye’de düşürülen uçak meselesi geldi.</p>
<p>Türkiye Cumhuriyeti’nin Dışişleri bakanı kalktı televizyonda Türk uçağının uluslararası hava sahasında ve füzeyle vurulduğunu söyledi.</p>
<p>Suriye ise uçağın Suriye hava sahasında<strong> “uçaksavarla” </strong>vurulduğunu açıkladı.</p>
<p>Dün, Wall Street Journal, Suriye’nin söylediklerinin doğru olduğunu, uçağın Suriye hava sahasında ve uçaksavarla vurulduğunu<strong> “Amerikan kaynaklarına”</strong> dayanarak yazdı.</p>
<p>Gazetenin Uludere konusunda söyledikleri doğru çıkmıştı.</p>
<p>Korkarım Suriye konusunda da söyledikleri doğru.</p>
<p>Ben yazıya oturduğumda o haberle ilgili bir yalanlama yapılmamıştı Türk hükümeti tarafından.</p>
<p>Gazete<strong> “yalan”</strong> yazmış olsaydı hemen yalanlamaları ve kendi iddialarının doğruluğunu gösteren kanıtları yayınlamaları gerekirdi.</p>
<p>Yapmadılar ya da yapamadılar.</p>
<p>Şu anda bütün dünyanın gözünde Türkiye <strong>“yalancı”</strong> bir ülke durumunda.</p>
<p>Gazetenin haberi ve Ankara’nın sessizliği Türkiye’nin<strong> “güvenilirliğini”</strong> perişan etti.</p>
<p>Hükümet ve Dışişleri Bakanı ya gazeteye o haberi veren<strong> “Amerikalı yetkilinin”</strong> doğruları söylemediğini kanıtlayacak ya da bu ülkenin halkına <strong>“neden yalan söylediğini”</strong> açıklayacak.
                                    	<br/><br/>
<a class="lnk2" href="/web/20130525023316/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-ucak-ve-zana.htm), [web.archive.org (arşiv bağlantısı)](http://web.archive.org/web/20130525023316/http://www.taraf.com.tr/ahmet-altan/makale-ucak-ve-zana.htm)
