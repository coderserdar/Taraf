# Ayrı lokantaların insanlarıyız...

*Ahmet Altan 13.06.2012*

<div class="yazi"><p>Geçenlerde bir öğlen vakti babam, Mehmet, ben, yıllardır gittiğimiz bir lokantaya gittik.</p>
<p>Tam içeri girerken kapıda bir tabelayla karşılaştık.<br/><br/><b>“Lokantamızda içki servisi yapılmamaktadır.”</b></p>
<p>Babam epeydir içki içmiyor, o içmeyince biz de onun yanında içki içmiyoruz.</p>
<p>O gün de içki içmeyecektik.</p>
<p>Ama tabelanın tuhaflığı şaşırttı bizi.</p>
<p>On yıldır içki servisi yapan lokanta birden <b>“içki servisi yapmamaya”</b> karar vermişti.</p>
<p>Böyle zamanlarda yüzünde beliren o alaycı gülümsemesiyle babam bana baktı, <b>“yakında başka bir tabela daha koyarlar”</b> dedi.<br/><br/><b>“Nasıl bir tabela?”</b></p>
<p>Babam muzip dalgacılığıyla hayali tabelanın nasıl olacağını açıkladı.<br/><br/><b>“Kürtaj yaptıranlar ve yaptırmayı düşünenler lokantamızda yemek yiyemez.”</b></p>
<p>Yeşillikli sakin bahçede kahkahamın çınlayan sesinden utandım ama Allah’tan çok fazla insan yoktu bahçede.</p>
<p>Bizim masaya uğrayan lokantanın yöneticisine niye içki servisinden vazgeçtiklerini sorduk.<br/><br/><b>“İçkiye yüzde 18 KDV var,”</b> dedi, <b>“içki servisi yapılınca diğer içeceklere de yüzde 18 KDV uygulanıyor, onun için vazgeçtik.”</b></p>
<p>Ünlü bir lokanta sahibi bir keresinde bana, <b>“lokantalar yemekten değil, içkiden para kazanır”</b> demişti.</p>
<p>Genç yönetici ise <b>“ayrana”</b> yüksek KDV var diye içki satmaktan vazgeçtiklerini söylüyordu.</p>
<p>Zorlamadık zavallı yöneticiyi.</p>
<p>İçkiyi kaldırmalarından daha beteri gerçek nedeni söylemekten korkmalarıydı.</p>
<p>Onları yalan söylemek zorunda bırakan <b>“korku”</b>, beni içki servisi yapmamalarından daha fazla etkiledi doğrusu.</p>
<p>Eskiden, başörtülü kızlar için üniversitelerde <b>“ikna odaları”</b> açmışlardı, bir an aklımda lokanta sahipleri için belediyelerde açılan <b>“ikna odaları”</b> görüntüsü belirdi.</p>
<p>Çoktandır bazı belediyelerin kendi bölgelerinde içki servisini çeşitli yöntemlerle engellediği söylentileri yaygın biçimde dilden dile dolaşıyor.
                                    	<br/><br/>
<a class="lnk2" href="/web/20130525045600/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-ayri-lokantalarin-insanlariyiz.htm), [web.archive.org (arşiv bağlantısı)](http://web.archive.org/web/20130525045600/http://www.taraf.com.tr/ahmet-altan/makale-ayri-lokantalarin-insanlariyiz.htm)
