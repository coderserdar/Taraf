# Terör

*Ahmet Altan 22.08.2012*

<div class="yazi"><p>Yeryüzünde, çocukları diri diri yakarak öldürmeyi haklı gösterebilecek hiçbir kutsal dava yoktur.</p>
<p>En kutsal amaç bile o çocukların tutuşup eriyen etleriyle, kemikleriyle birlikte dünyanın en büyük alçaklığına döner.</p>
<p>Gaziantep’te o bombayı kim koyduysa insanlık tarihinin en sefil eylemlerinden birini gerçekleştirdi.</p>
<p>Böylesine bir insan düşmanlığını sevinçle gerçekleştirecek psikopatları bünyesinde tutan her örgüt de o psikopat kadar insanlıktan kopmuştur.</p>
<p>Şu anda bunu kimin yaptığını bilmiyoruz.</p>
<p>PKK <b>“ben yapmadım”</b> diyor.</p>
<p>PKK yönetimi <b>“rol modeli”</b> olarak Türk devletini kabul ettiği, anayasasıyla, <b>“tek adam, tek parti”</b> düsturlarıyla Türk devletinin <b>“kuruluş”</b> günlerine delice hayran olduğu için bu devletin her türlü hastalığını, bu arada yalancılığını da devraldı.</p>
<p>Bizim eski Genelkurmay gibi çok rahat yalan söylüyor.</p>
<p>Taksim bombasında da <b>“biz yapmadık”</b> demişti, sonra <b>“TAK yaptı”</b> dedi, sanki TAK başka bir şeymiş gibi.</p>
<p>Ne bu devlete, ne bu PKK’ya inanıyorum.</p>
<p>Başka hiçbir devlet kuruluşu tarafından doğrulanmayan Başbakan’ın <b>“115 PKK’lı öldürdük”</b> böbürlenmesiyle, BDP’lilere sarılan PKK’lının <b>“100 asker öldürdük”</b> böbürlenmesi arasında bir fark yok.</p>
<p>Ölümden medet umdukça, öldürmekle övündükçe ölümler artıyor.</p>
<p>Antep’te yanarak ölenlerden biri bir buçuk yaşında.</p>
<p>Kim yaptı bunu?</p>
<p>PKK doğru söylüyorsa eğer geriye iki ihtimal kalıyor, Suriye istihbaratı ile Türk derin devleti.</p>
<p>Bu üçünden biri yaptı.</p>
<p>Belki de bunlardan ikisi birleşerek yaptı, belki de üçü birleşip yaptı.</p>
<p>O bombayı oraya yerleştiren psikopat yakalanana kadar kesin bir şey söylemek mümkün değil, gerçek suçlu ortaya çıkana kadar üçü de <b>“şüpheli”</b> olarak dürüst insanların vicdanlarında bir soru işaretiyle birlikte duracaklar.
                                    	<br/><br/>
<a class="lnk2" href="/web/20130525040213/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-teror-2.htm), [web.archive.org (arşiv bağlantısı)](http://web.archive.org/web/20130525040213/http://www.taraf.com.tr/ahmet-altan/makale-teror-2.htm)
