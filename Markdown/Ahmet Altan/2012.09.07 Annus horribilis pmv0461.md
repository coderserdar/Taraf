# Annus horribilis

*Ahmet Altan 07.09.2012*

<div class="yazi">Bundan bir yıl önce kimsenin aklına gelmeyen bir ihtimal çıkıverdi birden ortaya, Başbakan Erdoğan’ın <strong>“başkan”</strong> seçilememe ihtimali. Erdoğan başkan ya da cumhurbaşkanı seçilemezse, başbakanlığı da kendi partisinin tüzüğü gereği kaybedecek.<br/><br/>Bu ihtimal Erdoğan’ı endişelendirebilir.<br/><br/>Ama mesele artık sadece Başbakan Erdoğan değil.<br/><br/>Başbakan Erdoğan’ın koltuğunu kaybetmesi hâlinde medyada, siyasette, bürokraside, iş dünyasında ne kadar çok insanın makam ve para kaybedeceğini düşünebiliyor musunuz?<br/><br/>Böyle bir ihtimalin ne kadar büyük bir kesimde <strong>“panik”</strong> yaratabileceğini biliyor musunuz?<br/><br/>Bu paniği küçümsemeyin.<br/><br/>Tahmin edebileceğimizden daha büyük, daha derin sorunlarla karşılaşabiliriz, cinayetlerle, suikastlarla karşılaşabiliriz.<br/><br/>Bu <strong>“kaybetme korkusu”</strong> şu anda <strong>“açık yara”</strong> gibi, en küçük bir muhalefet, eleştiri, karşı çıkış yara sahiplerinin acıyla ve öfkeyle kıvranmasına neden oluyor.<br/><br/>Ülkenin içinde bulunduğu durum bu paniği arttırıyor.<br/><br/>Sabahleyin Yasemin Çongar’dan iki kelimelik bir mesaj geldi:<br/><br/><strong>“Annus horribilis.”</strong><br/><br/><strong>“Dehşet yılı.”<br/></strong><br/>Bu ülke AKP yönetiminde <strong>“annus mirabilis”</strong>ler de, <strong>“harika yıllar”</strong> da yaşamıştı, şimdi dehşet yılına geldik.<br/><br/>Her sabah ölümlere uyanıyoruz.<br/><br/>Gerçekler bizden her zaman saklanıyor.<br/><br/>Afyon’daki cephanelik patlamasında dün gece 25 asker hayatını kaybetti.<br/><br/>Askerî uzmanlar, <strong>“gece vakti cephane sayımı olmayacağını, o kadar askerin cephanelikte bulunmayacağını, el bombalarının pimi çekilmeden patlamayacağını”</strong> söylüyor.<br/><br/>Daha önceki gün Beytüşşebap ölümlere sahne olmuştu.<br/><br/>Bir ateş ve ölüm sarmalına düşmüş görünüyoruz.<br/><br/>Başbakan Erdoğan, hiçbir başbakanın cesaret edemeyeceği ve cesaret etmemesi gereken biçimde <strong>“yargıya talimat verdik”</strong> diyor.
                                    	<br/><br/>
<a class="lnk2" href="/web/20130525041858/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</div>

Kaynak: [taraf.com.tr](http://www.taraf.com.tr/ahmet-altan/makale-annus-horribilis.htm), [web.archive.org (arşiv bağlantısı)](http://web.archive.org/web/20130525041858/http://www.taraf.com.tr/ahmet-altan/makale-annus-horribilis.htm)
