# Kayıp kuşak

*Ahmet Altan 01.03.2011*

<div class="yazi"><p>Necmettin Erbakan, Demirel ve Ecevit’le birlikte bizim politikanın <b>“kayıp kuşağı”</b>nın üç önemli liderinden biriydi bence.</p>
<p>Üçü de zeki ve karizmatik adamlardı.</p>
<p>Üçü de gerçek sorunun ne olduğunu, nasıl bir rejimde yaşadığımızı, neyin değişmesi gerektiğini biliyorlardı.</p>
<p>Üçü de sorunun özüne dokunmamayı tercih etti.</p>
<p>Üçü de sistemi değiştirmek yerine, sistemin içinde yöneticilik yapmayı daha akıllıca buldu.</p>
<p>Sistemle değil birbirleriyle mücadele ettiler.</p>
<p>Üçü de büyük kitleleri peşlerine takabildikleri halde, o kitlelerin gücünü değişim için kullanamadıklarından <b>“kalıcı”</b> izler bırakamadılar.</p>
<p>Zekâları, hitabet güçleri, akılda kalıcı sözleri, bilgileri, polemikleriyle parlak birer yıldız olmalarına rağmen ne yazık ki hiçbir zaman Özal gibi sistemi ve tarihi değiştiren bir lider düzeyine erişemediler.</p>
<p>Üstelik üçü de, içten içe küçümsedikleri Turgut Özal’ın neler yaptığını, kitlelerin gücünü nasıl kullandığını, devletin yapısını nasıl değiştirdiğini, bu değişimi yaparken sistemi nasıl gerilettiğini gördükleri, bunun yapılabileceğine tanık oldukları halde politikalarını değiştirmediler.</p>
<p>Üçü de, Özal’dan sonra yeniden iktidara geldiler ama Özal’ın yolundan gitmediler.<br/><br/><b>Demirel, 28 Şubat’ın başına geçmeyi, Ecevit 28 Şubat’la dövüşmemeyi, Erbakan 28 Şubat’a boyun eğmeyi seçti.</b></p>
<p>Tarihin kendilerine sunduğu fırsatı, <b>“günün”</b> sıradan ve basit gerçeklerini gereğinden fazla önemseyerek geri çevirdiler.</p>
<p>Unutulmaz olabilirlerdi.</p>
<p>İstemediler.</p>
<p>Korkarım, bizim kuşağın da dünyayı terk etmesinden sonra onların adını hatırlayan çok fazla insan kalmayacak.</p>
<p>Kalabalıkları böylesine etkileyebilen karizmatik liderlerin <b>“tarihe geçmek”</b> gibi bir ihtirasları olacağını sanıyor insan ama çok azında böyle görkemli bir arzu ortaya çıkıyor.
                                    	<br/><br/>
<a class="lnk2" href="/web/20111123165608/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123165608/http://taraf.com.tr/ahmet-altan/makale-kayip-kusak.htm)
