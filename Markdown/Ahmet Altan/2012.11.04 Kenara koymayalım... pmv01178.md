# Kenara koymayalım...

*Ahmet Altan 04.11.2012*

<div class="yazi"><p>Bazen kısacık bir cümle, bütün ülkedeki temel sorunu ortaya koyabiliyor.</p>
<p>Başbakan Erdoğan, Abdullah Öcalan’la ilgili olarak şöyle diyor:</p>
<p><b><br/>“Ailesiyle görüşmesinde bir engel yoktur ama avukatlar noktasında onu bir kenara koyun.”</b></p>
<p>Kenara koyulacakmış.</p>
<p>Herhangi bir ülkede bir başbakanın bir mahkûmun avukatlarıyla görüşemeyeceğine karar verme yetkisi var mıdır?</p>
<p>Hukuka saygılı hiçbir ülkede böyle bir yetkisi yoktur.</p>
<p>Amerika’da, Almanya’da ya da Fransa’da, Obama, Merkel ya da Hollande, <b>“o mahkûm avukatlarıyla görüşemez”</b> diyebilir mi, diyemez.</p>
<p>Böyle bir yetki Suriye’de, Sudan’da, Kuzey Kore’de diktatörlere tanınmıştır belki ama <b>“hukuk sistemiyle”</b> yönetilen hiçbir ülkede mahkûmların kimlerle görüşeceği kararı başbakana ait değildir.</p>
<p>Bizim sistemimizde de başbakanın böyle bir yetkisi yoktur.</p>
<p>Başbakan Erdoğan, hangi hukuki yetkisine dayanarak bir mahkûmun avukatlarıyla görüşemeyeceğine karar verebiliyor?</p>
<p>Abdullah Öcalan kim olursa olsun, suçu ne olursa olsun, bu ülkenin hukuk sistemine göre mahkûm olmuş ve bu ülkenin hukuk sistemine göre hakları bulunan bir mahkûm.</p>
<p>Ne onun ne de başka bir mahkûmun haklarını bir başbakan yasaklayabilir.</p>
<p>Bunu yapmaya tevessül ettiği anda hukuku çiğner.</p>
<p>Öcalan’ın akrabalarıyla ve avukatlarıyla görüşmemesi için bir <b>“disiplin”</b> cezası alması, bu cezanın da bir süresi olması gerekir.</p>
<p>Hapishanedeki hangi davranışından dolayı ve ne kadar süreliğine <b>“tecrit”</b> cezası aldı?</p>
<p>Eğer <b>“tecrit</b> <b>cezası”</b> aldıysa akrabalarıyla nasıl görüşecek?</p>
<p>Eğer <b>“tecrit cezası”</b> almadıysa avukatlarıyla neden görüşemeyecek?</p>
<p>Bizim hukuk sistemimizde bir mahkûmun <b>“akrabalarıyla görüşüp, avukatlarıyla görüşemeyeceğini”</b> söyleyen herhangi bir madde var mı?</p>
<p>Hukukta böyle bir madde olabilir mi?</p>
<p><b><br/>“Ben bir mahkûmu akrabalarıyla görüştürürüm ama avukatlarıyla görüştürmem”</b> diyen bir başbakan, <b>“ben hukuku tanımam”</b> demiş olur.
                                    	<br/><br/>
<a class="lnk2" href="/web/20130525022751/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-kenara-koymayalim.htm), [web.archive.org (arşiv bağlantısı)](http://web.archive.org/web/20130525022751/http://www.taraf.com.tr/ahmet-altan/makale-kenara-koymayalim.htm)
