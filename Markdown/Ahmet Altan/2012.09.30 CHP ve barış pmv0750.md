# CHP ve barış

*Ahmet Altan 30.09.2012*

<div class="yazi"><p>Bu CHP’nin ne yapmaya çalıştığını anlayan bir Allahın kulu var mı bu ülkede?</p>
<p>Kendilerinin bile anladığını sanmıyorum.</p>
<p>Daha önce <b>“barış”</b> için Oslo sürecine devam edilebileceğini söyleyen Kılıçdaroğlu, AKP’nin bu konuda ciddi olduğunu anladığı anda çark ediverdi.</p>
<p>Şimdi Oslo sürecine de, Apo’yla görüşülmesine de karşı.</p>
<p>İki hafta önce niye destekliyordun, şimdi niye karşısın?</p>
<p>Oslo sürecine ve Apo’la görüşmeye karşıysan barışı sağlamak için önerin ne?<br/><br/><b>“Parlamentoda konuşalım” </b>diyor Kılıçdaroğlu, PKK’yla ve Apo’yla görüşülmesine daha baştan <b>“hayır”</b> diyorsan parlamentoda ne konuşacaksın?</p>
<p>İşi kilitlemek için mi parlamentoyu öneriyorsun, işi çözmek için mi?</p>
<p>İşi çözmek içinse hemen <b>“Apo’yla görüşmeye”</b> niye <b>“hayır”</b> diyorsun?</p>
<p>Apo’yla görüşmeye karşıysan parlamentoda barışın sağlanması için ne önereceksin?</p>
<p>Barışın nasıl sağlanacağını düşünüyorsun?</p>
<p>Barış için kiminle görüşülmesi gerekiyor?</p>
<p>Apo’yla PKK dışında barış için kimi muhatap almayı planlıyorsun?</p>
<p>Öyle biri var mı?</p>
<p>Yoksa asıl amaç birdenbire ciddi bir ihtimale dönüşen barışın yolunu kesmek, sağ milliyetçilerle el ele verip daha fazla çocuğun ölümüne yeşil ışık yakmak mı?</p>
<p>AKP, izlediği Suriye politikası sonucunda PKK konusunda köşeye sıkıştı, iktidarının ve Erdoğan’ın Çankaya hesaplarının tehlikeye düştüğünü anladı ve savaştan barışa dönmek zorunda kaldı.</p>
<p>Bunu gördüğün, sırf AKP biraz daha sıkışsın istediğin için mi barışa engel olmaya çalışıyorsun?</p>
<p>İktidar kavgası için çocukların ölmesine razı mısın gerçekten?</p>
<p>Neden barış üstünden bir siyaset kurup, iktidara barışı savunarak aday olmayı düşünmüyor da, sırf AKP’yi zora sokmak için savaşı ve çocukların ölümünü destekliyorsun?</p>
<p>Bunu, insanların vicdanına nasıl anlatacaksın?</p>
<p>Türkiye için, çocuklarımız için, geleceğimiz için en önemli şey barış, barıştan daha önemli hiçbir şey yok.
                                    	<br/><br/>
<a class="lnk2" href="/web/20130525044506/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-chp-ve-baris.htm), [web.archive.org (arşiv bağlantısı)](http://web.archive.org/web/20130525044506/http://www.taraf.com.tr/ahmet-altan/makale-chp-ve-baris.htm)
