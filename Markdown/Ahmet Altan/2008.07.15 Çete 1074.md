# Çete

*Ahmet Altan 15.07.2008*

<div class="taraf_structure_2col_1zq">
<div class="margen_n">



 <p></p><p><font face="Times New Roman TUR"> </font></p><br/>
<p>Doğrusu iddiaları duyunca şöyle bir midem kasıldı.</p><br/>
<p>Bana öyle geliyor ki toplum da bir kramp yaşamıştır.</p><br/>
<p>Henüz daha Ergenekon iddianamesinin bir kısmını öğrenebildik ama bu öğrendiklerimiz bile dehşete kapılmamıza yeter.</p><br/>
<p>Ahmet Taner Kışlalı’yı öldürmüşler, Danıştay’ı basıp yargıcı öldürmüşler, Hablemitoğlu’nu öldürmüşler.</p><br/>
<p>Bilmiyorum dosyada bu iddiaların kuvvetli kanıtları var mı?..</p><br/>
<p>Ama varsa korkunç olayların içinden geçtik demektir.</p><br/>
<p>“Kemalizm”i savunduğunu, Kemalizm adına darbe yapmak gerektiğini söyleyen bir çete Kemalist bir yazarı öldürüyor.</p><br/>
<p>Sırf dindar görünüşlü bir parti aleyhine hava yaratabilmek için bir yargıcı vurduruyor.</p><br/>
<p>En Kemalist gazete olan <i>Cumhuriyet</i>’in binasını bombalatıyor.</p><br/>
<p>Cinayetler hakkındaki kanıtları henüz bilmiyoruz ama <i>Cumhuriyet</i> binasına atılan bombaların, en azından “ikinci” seferinde kullanılanların, Ergenekon çetesinin cephaneliğinde yakalanan bombalarla aynı seriden olduğunu biliyoruz.</p><br/>
<p>Bunu <i>Cumhuriyet</i> gazetesinin bir yazarı da doğruladı zaten.</p><br/>
<p>Kendi fikirdaşını bombalayan bir çete, karşıtına ne yapmaz?</p><br/>
<p>Bu bile bu çeteye karşı olmak için yeterli değil mi?</p><br/>
<p>“Ben Ergenekon’un avukatlığını yapacağım” diyen politikacılar bu bombalama hakkında ne söyleyecekler?</p><br/>
<p>Bu çetenin varlığını gizlemeye çalışan gazeteler ne yazacaklar?</p><br/>
<p>Devletin içine köklerini uzatmış bir çeteden söz ediyoruz.</p><br/>
<p>Amacı kaos yaratmak, ülkeyi perişan etmek olan bir çete.</p><br/>
<p>Niye bunu yapmak istiyorlar?</p><br/>
<p>İktidarı ele geçirmek için.</p><br/>
<p>İktidarı ele geçirip ne yapacaklar?</p><br/>
<p>Herhalde çete halinde yaptıklarını iktidar sahibi olarak bin misli fazlasıyla yapacaklar.</p><br/>
<p>Böyle bir örgütün neresi desteklenir, bunu gerçekten anlayamıyorum.</p><br/>
<p>Tabii şimdi bu gerçekleri görünce sormak lazım:</p><br/>
<p>Yıllardır var olan bu örgüte devlet neden şimdiye kadar ses çıkarmadı?</p><br/>
<p>Devletin içinden kimler buna destek oldu?</p><br/>
<p>Bu çetenin hâlâ devletin içinde uzantıları var mı?</p><br/>
<p>Onlar ne yapıyor?</p><br/>
<p>Ne yapacak?</p><br/>
<p>Bütün çete devletten temizlenecek mi?</p><br/>
<p>Temizlenmesi için çok kararlı davranılması gerekiyor.</p><br/>
<p>Karşımıza çıkan örgüt İtalya’da yıllar önce yakalanan P2 Mason Locası örgütüne çok benziyor.</p><br/>
<p>İçinde her kesimden insan var.</p><br/>
<p>Devletin ve toplumun her katına sızmış.</p><br/>
<p>İş dünyasına, medyaya gitmiş.</p><br/>
<p>İtalya yıllarca uğraştı.</p><br/>
<p>Herhalde Türkiye de uğraşacak.</p><br/>
<p>Bu süreçte medyayı da iyi izleyin.</p><br/>
<p>Böyle çetelerin esas dayanak noktaları medya çünkü.</p><br/>
<p>Onların varlıklarını saklayan, bu örgütlerin bir uçları ortaya çıktığında onu “meşru” göstermeye çalışan her zaman medyadır.</p><br/>
<p>En önemli desteği medyadan alırlar.</p><br/>
<p>Bugün de Türkiye’de bu çete en önemli desteğini medyadan alıyor.</p><br/>
<p>Artık anlaşılıyor ki çok uzun zamandır biz çetelerle yaşamışız.</p><br/>
<p>Bu çeteler Kürt meselesini bahane ederek kendilerini meşrulaştırmaya uğraşmışlar, Mafya’yla ilişki kurmuşlar.</p><br/>
<p>Henüz bu çetenin Güneydoğu’da neler yaptığı, orada kimlerin kanlarını akıttığı, kimlerin canını yaktığı, hangi ocakları söndürdüğü konuşulmuyor.</p><br/>
<p>Ama bir gün o da açığa çıkacaktır.</p><br/>
<p>Şu anda kaçak olan bir jandarma generalinin, albaylığı döneminde iki Kürdün ortadan kaybolmasıyla bağlantılı olduğu hâlâ hepimizin hafızasında taze duruyor.</p><br/>
<p>Kürt meselesini demokratik bir çerçevede halletmemek için devletin gösterdiği direnç, sonunda devletin en azından bir bölümünün hukuk dışına savrulmasına neden oldu.</p><br/>
<p>Bu gelişmeye göz yumarak devlet, devletliğinden vazgeçti.</p><br/>
<p>Sanırım şimdi devletin yeniden devlet olacağı bir aşamaya geçebilmek için çırpınıyor Türkiye.</p><br/>
<p>Dünyanın da bastırması ve devletin bir bölümünün yaklaşan felâketi sezmesiyle yeni bir döneme geçiyoruz.</p><br/>
<p>Göreceklerimiz ve öğreneceklerimizle midemiz daha çok kasılacak.</p><br/>
<p>İddianamenin ayrıntıları belki bu ülkeyi daha fazla titretecek.</p><br/>
<p>Bu kadar çok kirlendikten sonra temizlenmek elbette bütün toplumu zorlayacak.</p><br/>
<p>Ama gene de aklanmaya çalışmak, kirliliği doğal bulmamak bütün bu ülke için ümit verici.</p><br/>
<p>Dehşet içinde ama ümitliyim.</p><br/>
<p>Ne yazık ki ümitlenirken bile dehşete kapıldığımız bir ülkede yaşıyoruz.</p><br/>
<p>Neler yapmışlar bu ülkeye...</p><br/>
<p>Ne çok kan dökmüşler.</p><br/>
<p>Demokrasinin ve hukukun bu ülkenin “aleyhine” olduğunu söyleyenlere sormak lazım:</p><br/>
<p>Bu çeteler mi bu ülkenin lehine?</p><br/>
<p>İstediğiniz devlet bir çete devleti mi, istediğiniz toplum kirlenmiş bir toplum mu?</p><br/>
<p>Ne hâle getirdiniz ülkeyi?</p><br/>
<p>Bu kötülükten hâlâ bıkmadınız mı?</p><br/>
<p align="right"> </p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://www.taraf.com.tr:80/makale/1227.htm), [web.archive.org (arşiv bağlantısı)](http://web.archive.org/web/20090905090451/http://www.taraf.com.tr:80/makale/1227.htm)
