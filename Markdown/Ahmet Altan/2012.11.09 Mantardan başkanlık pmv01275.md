# Mantardan başkanlık

*Ahmet Altan 09.11.2012*

<div class="yazi"><p>Gençliğimde yeni bir eve taşınmıştım, mutfak fayansları çiğ bir maviydi, çok çirkin gözüküyordu.</p>
<p>Evde eşya yok, cepte para yok ama aklım bu mavi fayanslara takıldı, onlara bir çözüm bulmak istiyorum ama parasız bir çözüm bulamıyorum.</p>
<p>Sonunda <b>“ben bunları mantarla”</b> kaplayayım dedim, hem fayansları gizler, hem ucuz.</p>
<p>Bir iç mimar arkadaşım vardı.</p>
<p>Ona sordum, <b>“Ben mutfaktaki çirkin fayanslara bir çözüm buldum, mantarla kaplatacağım, ne dersin?”</b>.<br/><br/><b>“Çok mantar bir çözüm”</b> dedi.</p>
<p>Vazgeçtim.</p>
<p>AKP’liler, <b>“her şeyi çözecek sihirli formül”</b> olarak bu başkanlık sistemini önerdikçe, aklıma mimar arkadaşımın söyledikleri geliyor.<br/><br/><b>“Çok mantar bir çözüm.”</b></p>
<p>Türkiye’deki sistemin düzeltilmesi gerekiyor mu, gerekiyor.</p>
<p>Başkanlık bir çözüm olabilir mi, olabilir.</p>
<p>Ama sen 12 Eylül’den kalma Anayasa’yı değiştirmeden, Siyasi Partiler Yasası’nı değiştirmeden, Seçim Yasası’nı değiştirmeden, Yerel Yönetimler Yasası’nı değiştirmeden, sadece <b>“cumhurbaşkanlığını” </b>değiştirirsen, bu <b>“çok mantar bir çözüm”</b> olur.</p>
<p>Her şeyi iyice birbirine karıştırmaktan başka işe yaramaz.</p>
<p>12 Eylül rejiminin içine başka hiçbir şeyi değiştirmeden <b>“başkanlığı”</b> yerleştirdin mi çiçek gibi bir <b>“diktatör”</b> yaratırsın.</p>
<p>AKP’li yöneticiler akıllarını Anayasa’ya takmıyorlar, Siyasi Partiler Yasası’na takmıyorlar, adalet sistemine takmıyorlar, varsa yoksa <b>“başkanlığa”</b> takıyorlar.</p>
<p>Niye bizim böyle bir derdimiz varsa...</p>
<p>Toplumun böyle bir derdi yok.</p>
<p>Bu dert Erdoğan’la yakın çevresinin derdi.</p>
<p>Sistemi demokratikleştirmeye çalışmıyorlar, bir <b>“Putin rejimi” </b>oluşturmak istiyorlar.</p>
<p>Anayasa Komisyonu Başkanı Burhan Kuzu, <b>“zavallı Obama”</b> diye bağırıyor, Amerikan Başkanı’nın yetkilerinin bizim başbakanın yetkileri yanında çok yetersiz kaldığını söylüyor.
                                    	<br/><br/>
<a class="lnk2" href="/web/20130525022923/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-mantardan-baskanlik.htm), [web.archive.org (arşiv bağlantısı)](http://web.archive.org/web/20130525022923/http://www.taraf.com.tr/ahmet-altan/makale-mantardan-baskanlik.htm)
