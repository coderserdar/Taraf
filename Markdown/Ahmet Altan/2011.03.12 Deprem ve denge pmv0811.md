# Deprem ve denge

*Ahmet Altan 12.03.2011*

<div class="yazi"><p>Beş bin yıllık insanlık tarihinin şiddeti ölçülebilen en büyük beşinci depremi vurdu Japonya’yı.</p>
<p>Bin kilometrelik bir fay kırılmış.</p>
<p>Altı yüz atom bombasına eşit bir enerjiyle sarsılmış okyanus.</p>
<p>Denizde meydana gelen dev dalgalar, bilim adamlarının söylediğine göre <b>“bir jet uçağının hızıyla”</b> sahillere çarpıyor.</p>
<p>Evleri, tekneleri, arabaları, ağaçları yıkarak içerlere doğru ilerliyor.</p>
<p>Gaz borularının patlamasıyla binalar, fabrikalar büyük dalgaların ortasında alev alev yanıyor.<br/><br/><i>Kyoto Haber Ajansı</i> seksen sekiz bin kişinin <b>“kayıp”</b> olduğunu iddia ediyor.</p>
<p>Kıyamet gününü andırıyor herşey.</p>
<p>Ve, bütün dünya, televizyonlarından, dalgaların kaçmaya çalışan arabaları kovalamasını, o arabaları yakalamasını, ters çevirip içine alarak sürüklemesini <b>“naklen”</b> izliyor.</p>
<p>İnsanlık, henüz depremi önleyemiyor ama Japonya’daki depremi İstanbul’dan <b>“canlı yayında”</b> izlememizi sağlayacak bir iletişim ve haberleşme ağına sahip.</p>
<p>Herkes herkesin hayatını, acısını, sevincini, çaresizliğini görüyor, biliyor, paylaşıyor…</p>
<p>İnsanların kaçmaya uğraşmasını, gecenin çökmesiyle birlikte alevlerin yayılmasını bütün dünya aynı anda görüp, aynı duyguları hissediyor.</p>
<p>Japonya’da deprem olduğunda, o depremi Japonya gibi hissederek yaşayan bir dünyanın parçasıyız hepimiz. </p>
<p>Bütün insanlığın kader ortaklığına gittiği bir çağ bu.</p>
<p>Böyle bir çağda Türkiye hâlâ <b>“yeryüzünden bağımsız”</b> bir ada gibi yaşamaya uğraşıyor.</p>
<p>Ne siyasetimiz, ne hukukumuz, ne ahlakımız gelişen dünyaya uyuyor.
                                    	<br/><br/>
<a class="lnk2" href="/web/20111123165659/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123165659/http://taraf.com.tr/ahmet-altan/makale-deprem-ve-denge.htm)
