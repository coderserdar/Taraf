# Anayasa

*Ahmet Altan 26.05.2011*

<div class="yazi"><p>Türkiye’nin en parlak hukukçularından biri olan Osman Can, çeşitli kesimlerden oluşan bir grupla birlikte yirmi dört ili dolaşıp altı bin kişiyle görüşerek <b>“toplumun anayasa taleplerini”</b> saptadı.</p>
<p>Sonra da arkadaşlarıyla birlikte oturup bu talepleri <b>“anayasa önerileri”</b> olarak yazdı.</p>
<p>Sanırım ilk çıkan sonuç, bu toplumun <b>“medyanın”</b> sandığından çok farklı olduğu.</p>
<p>Özellikle <b>“merkez medya”</b> denen ama neyin merkezi olduğu tam bilinmeyen medyanın, toplumun çok küçük bir kesimini temsil ettiği ama bu <b>“kesimi”</b> toplumun bütünü sandığı anlaşılıyor.</p>
<p>Merkez medyanın <b>“Atatürkçülük”</b> ve Kemalizm takıntısı toplumun içinde hiç karşılık bulmuyor.</p>
<p>Sataşmak için değil sadece saptamak için örnek göstereceğim <i>Hürriyet</i> gazetesinin logosunun altında yazan <b>“Türkiye Türklerindir”</b> lafına benzer bir lafı, toplum kendi anayasasında görmek istemiyor.</p>
<p>Artık bu toplum Türkiye’nin yalnızca Türklere ait olmadığını görmüş, bu konuda medyanın önüne geçmiş.</p>
<p>Bu nedenle anayasada hiçbir <b>“etnik”</b> referans istemiyor.</p>
<p>Türkiye hepimize ait ve topluma göre buranın sahiplerinin <b>“ırklarının”</b> anayasada belirtilmesine gerek yok.</p>
<p>Merkez medyanın ve ordunun <b>“Atatürk”</b> düşkünlüğü de toplumda bir yankı bulmuyor.</p>
<p>Toplum, anayasada <b>“insan ismi”</b> istemiyor.</p>
<p>İsteyen <b>“Atatürk ilke ve inkılâplarına”</b> iman edebilir, isterse sabah akşam <i>Nutuk</i> okuyup ezberleyebilir ama bu toplum 1938 yılında hayatını kaybetmiş bir liderin kurallarıyla değil, 2011 yılının gerçekleriyle uyumlu bir yönetim biçimi ve devlet arzuluyor.
                                    	<br/><br/>
<a class="lnk2" href="/web/20111123072122/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123072122/http://taraf.com.tr/ahmet-altan/makale-anayasa.htm)
