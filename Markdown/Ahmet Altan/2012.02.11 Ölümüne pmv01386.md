# Ölümüne

*Ahmet Altan 11.02.2012*

<div class="yazi"><p>Son otuz yıldır Türkiye’nin iç ve dış politikasını Kürt sorunu belirliyor.<br/><br/><b>“Milliyetçilik”</b> etiketi altında Kürtlerin eşitliğini kabul etmeyenler, devletin çürümesini tercih ediyorlar nedense.</p>
<p>Ülkede iktidarı elinde tutmak ya da eline geçirmek isteyenler de Kürt sorununu sonuna kadar sömürüyorlar, bütün iktidar çatışmaları Kürt sorunu çevresinde şekilleniyor.</p>
<p>Bazı Kürtlerle Türklerin çeşitli kılıklara girerek bu savaşın sürmesi için birlikte çalıştıkları da her gün biraz daha belirginleşiyor.</p>
<p>Şu anda yaşadığımız ve mizah tarihine mi yoksa trajedi tarihine mi geçeceğini kestiremediğimiz garabetin merkezinde de gene Kürt sorunu var.</p>
<p>Polis ve yargı bir yanda, hükümet ve MİT bir yanda.</p>
<p>Polis ve yargının, kısaca <b>“cemaat”</b> denen Gülen Cemaati’nin kontrolünde olduğu söyleniyor, bu konuda bir yalanlama da yapılmıyor.</p>
<p>Bundan sonra yapılacak bir açıklamanın bu algıyı değiştirebileceğini de sanmıyorum.</p>
<p>Anlayacağınız, Cemaat çok sert bir siyasi kavgada şimdi baş aktör olarak sahnede.</p>
<p>Karşısında da hükümet var.</p>
<p>Polis ve yargı, MİT Müsteşarı Hikmet Fidan’ın peşinde gözüküyor ama Fidan’ı suçladıkları anda otomatikman onu görevlendiren Başbakan Erdoğan’ı da suçlamış oluyorlar.</p>
<p>Bunun mantıki sonucu, olayların böyle devam etmesi halinde Erdoğan’ın da sanık sıfatıyla mahkemeye çağrılacak olması.</p>
<p>Başbakan Erdoğan’ın geleceğini belirleyecek bir kavganın çok yumuşak geçmeyeceği açık.</p>
<p>Kavganın bir aşamasında anlaşacak olsalar bile taraflardan biri çok ciddi bir güç ve prestij kaybına uğrayacak, bu da kesin.</p>
<p>Ya Erdoğan ve taraftarları ya da Cemaat ve onun üyeleri devletin içinden sürülecek.</p>
<p>Onun için de ölümüne bir kavga bu.
                                    	<br/><br/>
<a class="lnk2" href="/web/20130525035224/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-olumune.htm), [web.archive.org (arşiv bağlantısı)](http://web.archive.org/web/20130525035224/http://www.taraf.com.tr/ahmet-altan/makale-olumune.htm)
