# Bayrak ve muhalefet

*Ahmet Altan 22.05.2012*

<div class="yazi"><p>Öyle binlerce bayraklı, Atatürk posterli insanın 19 Mayıs’ta yürüyüşlerini görünce aklıma boks hocasının sözleri geldi.<br/><br/><b>“Her boksör ringe çıkarken yenilme ihtimalini bilerek ve kabul ederek çıkar... Eğer bu ihtimali yok sayarsan, sadece yenmek için çıkarsan yenilmekten öyle korkarsın ki doğru dürüst dövüşemez, yenilirsin.”</b></p>
<p>Sokaklara dökülen o insanların ve onların partisi durumundaki CHP’nin yakın bir gelecekte seçim kazanma ihtimalleri gözükmüyor.</p>
<p>Onlar <b>“muhalefet”</b> olacaklar.</p>
<p>Ama <b>“ringe çıkarken”</b> muhalefet olmayı hiç kabul edemediklerinden, akıllarını sadece <b>“iktidar olmaya”</b> taktıklarından ve <b>“iktidar”</b> oldukları <b>“askerî”</b> dönemi hiç unutamadıklarından, gerçek bir mücadele veremiyorlar.</p>
<p>Sadece <b>“iktidar”</b> oldukları o <b>“eski”</b> günlerin geri gelmesini istiyorlar.</p>
<p>Bugünün kendilerine sunduğu mücadele fırsatlarını, sürekli geriye baktıkları için göremiyorlar.</p>
<p>Hâlâ Atatürk’e sığınmaya çalışıyorlar.</p>
<p>Eğer bugünkü <b>“geriye kaçma”</b> çabalarını Atatürk zamanında uygulamaya kalksalardı Atatürk onları İstiklal Mahkemeleri’nin bahçelerinde asardı.</p>
<p>Atatürk’ü örnek almak istiyorlarsa, onun kendi döneminde verdiği kavganın <b>“geriye kaçmaya”</b> çalışan değil <b>“ileriye doğru gitmeye”</b> uğraşan bir kavga olduğunu görmeliler.</p>
<p>Atatürk kendisi padişah olmak istiyordu ama bunun için <b>“sarayı”</b> ele geçirmeye çalışmadı, <b>“sarayı”</b> yıktı, İttihatçıların yardımıyla Anadolu’da örgütlendi, <b>“kellesini”</b> ortaya koydu ve dövüştü.</p>
<p>Hiç ağlaşmadı.</p>
<p>Daha önce <b>“sarayla”</b> mücadele etmiş olanların mezarlarına gidip <b>“padişahları”</b> şikâyet etmek gibi gülünçlükleri aklından bile geçirmedi.</p>
<p>Bugün siyaset sahnesinde ezilen bu kitle, Atatürk’ün 1923’teki laflarını tekrarlayıp o günlere dönmeye çalışacağına hiç olmazsa onun <b>“mücadeleciliğini”</b>, mücadelesini <b>“ölülerle”</b> değil yaşayanları örgütleyerek vermesini örnek alsalar.
                                    	<br/><br/>
<a class="lnk2" href="/web/20130525043317/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-bayrak-ve-muhalefet.htm), [web.archive.org (arşiv bağlantısı)](http://web.archive.org/web/20130525043317/http://www.taraf.com.tr/ahmet-altan/makale-bayrak-ve-muhalefet.htm)
