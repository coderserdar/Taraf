# Dağlıca günlerine dönüş...

*Ahmet Altan 11.01.2012*

<div class="yazi"><p>Biz ilk Dağlıca haberlerini yaptığımızda yaşadıklarımızı hatırlıyorum bugünlerde.</p>
<p>Uludere’deki korkunç katliamla ilgili haberleri yaparken de hemen hemen aynı şeyleri yaşıyoruz.</p>
<p>O günlerde merkez medya bizim söylediklerimiz karşısında önce sessizdi, sonra bize saldırmaya başladı.</p>
<p>Başbakan’ın medyası ise o zamanlar daha dürüsttü, konuşmaya ürkseler de gerçeğin ortaya çıkmasını bekleyen mırıltılar çıkarırlardı.</p>
<p>Uludere konusunda şimdi hep birden aynı mevziin içine girdiler.</p>
<p>Bir yandan mümkün olduğunca sessizliği koruyup olayın üstünü örtmeye çalışıyorlar, bir yandan da bize söverek bizi geriletmeye çabalıyorlar.</p>
<p>İşin tuhaf yanlarından biri, biz Uludere katliamını aydınlatmaya çalışırken bazı Kürt siteleri de bize saldırıyor.</p>
<p>Bu ülkenin gazetecileri ne tür bir malzemeden imal ediliyorlar acaba?</p>
<p>O nasıl muhteşem bir malzeme ki içine vicdan ve haysiyet sızdırmıyor.</p>
<p>Göz göre göre öldürülen 34 insana sahip çıkan, bu ölümlerin hesabını soran yok.</p>
<p>Başbakan, Uludere konusunda <b>“tazminat vereceğiz, üç ayrı araştırma yapıyoruz”</b> türünden hiçbir anlama gelmeyen konuşmalar yapıyor.</p>
<p>Bunların manası ne?</p>
<p>Cevaplanması gereken sorular basit.</p>
<p>Açık arazide saat 16:30’da yola çıkıp üç kilometre öteye gittikten sonra saat 19:30’da dönüşe geçen 38 kişiyle 60 katırın sınırı geçip Kuzey Irak’a girdiğini görmediniz mi?</p>
<p>Görmediyseniz, elinizde on gün önce gelen <b>“PKK kaçakçı kılığında gelecek”</b> istihbaratına rağmen kaçakçıların geçtiği o yolu niye izlemediniz?</p>
<p>İzlediyseniz, gidişini gördüğünüz köylüleri dönüşte neden vurup öldürdünüz?</p>
<p>Bu insanların sınırı geçip kaçağa gittikleri sizin elinizdeki Heron görüntülerinde var mı?</p>
<p>Bunların cevabını vermek için <b>“üç ayrı araştırmaya”</b> falan ihtiyaç yok.
                                    	<br/><br/>
<a class="lnk2" href="/web/20130525034948/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-daglica-gunlerine-donus.htm), [web.archive.org (arşiv bağlantısı)](http://web.archive.org/web/20130525034948/http://www.taraf.com.tr/ahmet-altan/makale-daglica-gunlerine-donus.htm)
