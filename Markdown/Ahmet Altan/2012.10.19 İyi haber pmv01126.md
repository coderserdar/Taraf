# İyi haber

*Ahmet Altan 19.10.2012*

<div class="yazi">Ümide, iyi haberlere ihtiyacımız var. Büyük bir ümit hasadından sonra kurak bir zamana düştük, gerginlikler, ölümler, kindarlıklar arttı, tehditkâr konuşmalar çoğaldı, toplum gruplara ayrılıp, çok rakipli tuhaf bir boks maçı gibi çeşitli köşelerde toplanarak birbirine düşmanca bakmaya başladı.<br/><br/>Yaşadığımız o ümitli günlerden sonra bu ümitsizlik daha da ağır geldi topluma.<br/><br/>Katherine Mansfield’in âşık olduktan sonra güncesine yazdığı, unutulması zor bir satır vardır.<br/><br/><strong>“Ama şimdi onu yitirirsem, onu elimden alırlarsa, ruhum sokaklara düşer, rastgele bir yabancıdan sevgi dilenir, o değerli zehirden birazcık olsun tatmak için yalvarıp yakarır.”<br/></strong><br/>Mansfield için <strong>“değerli zehir”</strong> aşktı, bizim toplum için bu <strong>“barış ve demokrasi”</strong> oldu.<br/><br/>Ruhumuz sokaklara düşüp, rastgele <strong>“nefretten, düşmanlıktan, sertlikten”</strong> barış dilenmeye başladı.<br/><br/>Barışın asla bulunmayacağı yerlerde barışı aradık.<br/><br/>Bulamadık.<br/><br/>Şiddetin, ölümün bize barış için vereceği bir umut, dile getireceği bir vaat yok.<br/><br/>Şimdi birden <strong>“iyi bir haberle”</strong> karşılaştık.<br/><br/>Haberi dün Yeni Şafak verdi.<br/><br/>Cumhurbaşkanı Gül ve AKP’li bir heyet BDP’lilerle görüşmüştü.<br/><br/>Bu <strong>“barış” </strong>için umutlu bir aranışın işareti.<br/><br/>BDP’lilerin <strong>“dokunulmazlıklarının kalkması”</strong> meselesinin de askıya alınmasının kuvvetli bir ihtimal olarak gözüktüğü söyleniyor.<br/><br/>Başbakan Erdoğan’ın da, <strong>“Mesela yarın İmralı’ya gitmek gerekiyorsa müsteşarıma ‘gerekeni yap’ derim. Yeter ki akan kan dursun. Bunu teröre destek diye gören zihniyet büyük yanlış içindedir”</strong> demesi <strong>“barış”</strong> ihtiyacının devletin zirvelerinde de kuvvetle hissedildiğini ortaya koyuyor.<br/><br/>Öcalan’ın <strong>“tecridinin kalkması”</strong> da sözkonusu.<br/><br/>Bunlar hep iyi haberler.
                                    	<br/><br/>
<a class="lnk2" href="/web/20130525025514/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</div>

Kaynak: [taraf.com.tr](http://www.taraf.com.tr/ahmet-altan/makale-iyi-haber.htm), [web.archive.org (arşiv bağlantısı)](http://web.archive.org/web/20130525025514/http://www.taraf.com.tr/ahmet-altan/makale-iyi-haber.htm)
