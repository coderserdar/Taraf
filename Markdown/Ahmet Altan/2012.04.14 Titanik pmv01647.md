# Titanik

*Ahmet Altan 14.04.2012*

<div class="yazi"><p>Bizim berber Celal çok eğlenceli adamdır, gerçi Başar benim berbere gitmeme hep şaşıyor, <b>“sizden para alan berberi vurmalı”</b> diyor ama Celal zaten vermesen para soracak biri değildir, o <b>“sanatını icra edip”</b> sohbet etmekten hoşlanıyor.</p>
<p>Titanik’le ilgili bir belgesel seyretmiş. Üç yılda inşa edilip, <b>“asla batmaz”</b> diye denize salınan geminin niye battığını araştırıyorlarmış.</p>
<p>Mesele geminin perçinlerindeymiş.</p>
<p>Geminin gövdesindeki sacları birbirine perçinlemek için bir makine yapmışlar, o makine gövdeyi perçinlemiş ama geminin burnuna doğru bir eğim olduğundan makine o eğime oturmamış.</p>
<p>Burun kısmını işçiler elle perçinlemek zorunda kalmışlar.</p>
<p>Onun için geminin ön tarafı, gövdesi kadar sağlam olmamış.</p>
<p>Buzdağı gemiye çarpınca, perçinleri parçalayıp sacları yırtmış.</p>
<p>Geminin ön tarafına su dolmuş, geminin dengesi bozulmuş.</p>
<p><b><br/>“Nasıl olsa batmaz”</b> diye gemiye çok fazla filika koymadıkları için kurtulanların sayısı da çok az olmuş.</p>
<p>İşin en acıklı yanlarından biri ise bütün bu felakete gemi telsizcisinin akılsızlığının yol açması.</p>
<p>Titanik’in çevresinde bulunan bir gemi telsizle <b>“önünüzde bir buzdağı var, dikkat edin”</b> diye uyarı mesajı göndermiş ama Titanik’in telsizcisi, <b>“bizi meşgul etme, görüşmelerimiz var şimdi”</b> deyip bu uyarıyı üstlerine aktarmamış.</p>
<p>Bunları anlattıktan sonra asıl yorumuna geldi.</p>
<p><b><br/>“Abi, adamlar bu gemiyi 1912’de yapmışlar, biz 1915’te Çanakkale’de savaşırken bizde bir tek Nusret mayın tarama gemisi var, aradaki farka bak, onlar Titanik gibi gemiler yaparken biz gemi yapamamışız.”</b></p>
<p>Titanik’in Belfast’ta üç yıl süren yapımı sırasında on bir binden fazla tersane işçisi çalışmış.</p>
<p>O sırada Osmanlı’da toplam işçi sayısı kaçtı acaba diye de merak ettim.
                                    	<br/><br/>
<a class="lnk2" href="/web/20130525033440/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-titanik.htm), [web.archive.org (arşiv bağlantısı)](http://web.archive.org/web/20130525033440/http://www.taraf.com.tr/ahmet-altan/makale-titanik.htm)
