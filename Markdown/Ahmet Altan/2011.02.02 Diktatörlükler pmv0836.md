# Diktatörlükler

*Ahmet Altan 02.02.2011*

<div class="yazi"><p>Marksizm, toplumu doğanın parçası olarak gördüğünden toplumsal <b>“değişimleri”</b> de doğanın kanunlarıyla açıklamaya yatkındır, o yüzden genç sosyalistlere <b>“devrimin”</b> oluşumunu iyi kavrayabilmeleri ve çabuk ümitsizliğe kapılmamaları için çok bilinen bir fizik kuralı anlatılır.<br/><br/><b>“Su, yüz dereceye kadar sıcaklığı artsa da hep aynı gözükür, yüz dereceye geldiğinde aniden biçim değiştirir ve buharlaşmaya başlar.”</b></p>
<p>Tunus, Mısır, Ürdün yıllardır <b>“hep aynı görünürken”</b> bir gecede aniden ayaklanmalarla karşılaşıverirler.</p>
<p>Burada bir soru karşımıza çıkar.</p>
<p>İnsanın dışındaki diğer canlıların yaşam biçimleri milyonlarca yılda değişirken, onlar için <b>“suyun kaynaması”</b> böylesine uzun sürerken, insanların hayatları nasıl bu kadar süratli değişir?</p>
<p>Elli yıl önceki zürafalar bugünkü zürafalar gibi, gergedanlar bugünkü gergedanlar gibi yaşarken nasıl oluyor da insanın hayatı elli yıl önceye kıyasla böylesine hızlı ve büyük değişimlerden geçmiş oluyor?</p>
<p>Aynı kanunlara tabilerse değişim hızları neden böylesine farklı?</p>
<p>Cevap, aralarındaki en büyük farktadır.</p>
<p>Hayvan alet yapamaz, insan alet yapar.</p>
<p>Kullandığın alet hayatını değiştirir, suyun <b>“yüz dereceye”</b> ulaşmasını hızlandırır.</p>
<p>Farklı basınçlarda fizik kurallarının değişmesi gibi.</p>
<p>Aletler, insanların hayatındaki basıncı arttırır, değişimi süratlendirir.</p>
<p>Mısır diktatörü Mübarek’in işbaşına geldiği yılları düşünün.</p>
<p>İnternet yoktu, Twitter yoktu, Facebook yoktu, cep telefonu yoktu.</p>
<p>İnsanlar arasındaki iletişim çok yavaştı.</p>
<p>Sadece iletişim değil, <b>“ulaşım”</b> da çok yavaş ve pahalıydı o zamanlar.</p>
<p>Bir yerden bir yere o kadar çok uçak ve gemi, o kadar kısa zamanda ve o kadar ucuza gitmiyordu.
                                    	<br/><br/>
<a class="lnk2" href="/web/20130525034953/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-diktatorlukler.htm), [web.archive.org (arşiv bağlantısı)](http://web.archive.org/web/20130525034953/http://www.taraf.com.tr/ahmet-altan/makale-diktatorlukler.htm)
