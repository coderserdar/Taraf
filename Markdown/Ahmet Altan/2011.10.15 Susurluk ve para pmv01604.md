# Susurluk ve para

*Ahmet Altan 15.10.2011*

<div class="yazi"><p>Vatanseverlik çok kazançlı bir iştir bu ülkede.</p>
<p>Birileri çıkıp <b>“vatanımız için yaptık”</b> demeye başladı mı bilin ki bir yerlerde epeyce para kazanılıyordur.</p>
<p><b><br/>“Vatanseverlere”</b> en çok para kazandıran iki iş ise Kürtleri öldürmek ve dindarları ezmektir.</p>
<p>28 Şubat’ın <b>“vatanseverleri”</b>, dindarları ezerken tarihimizin en büyük banka vurgunlarını yaptılar.</p>
<p>Soymadıkları banka kalmadı.</p>
<p>Nerdeyse her bankanın yönetim kurulunda bir emekli generalin olması bir tesadüf değildi.</p>
<p>Susurluk döneminde ise daha da büyük paraları uyuşturucu ve haraç işlerinden vurdu <b>“vatanseverlerimiz”</b>.</p>
<p>Binlerce Kürdü sokaklarda öldürdüler.</p>
<p>Kürtler sokaklarda, karakollarda, yol kenarlarında öldürülürken katillerin banka hesabı da kabardıkça kabarıyordu.</p>
<p>Devletin tepelerinde bir yere oturmanın, bu memlekette insana her türlü ahlaksızlığı ve ahmaklığı yapma özgürlüğü verdiğine inanan aklıevvel <b>“büyükler”</b>, PKK ile mücadeleyi <b>“uyuşturucu parasıyla”</b> finanse etmenin çok dâhice bir fikir olduğuna inanmışlardı o dönemde.</p>
<p>Bir yandan Güneydoğu’daki Kürtleri vurdurtuyorlardı, bir yandan da <b>“Yahu biz devletten habersiz bir iş yapmıyoruz”</b> diye bas bas bağıran Kürt kaçakçıları <b>“devletin katillerine”</b> öldürtüp, onların işlerine el koyuyorlardı.</p>
<p>Daha sonra o dönemi Neşe Düzel’e anlatan MHP yöneticilerinden Şevket Yahnici, <b>“Uyuşturucu kamyonları polislerin ve askerlerin eskortluğunda geçiyordu ülkeden”</b> demişti.
                                    	<br/><br/>
<a class="lnk2" href="/web/20111208230545/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-susurluk-ve-para.htm), [web.archive.org (arşiv bağlantısı)](http://web.archive.org/web/20111208230545/http://www.taraf.com.tr:80/ahmet-altan/makale-susurluk-ve-para.htm)
