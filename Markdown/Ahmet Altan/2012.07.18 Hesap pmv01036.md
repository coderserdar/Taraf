# Hesap

*Ahmet Altan 18.07.2012*

<div class="yazi"><p>Başbakan Erdoğan’ın<strong> “ne yaptığı, ne yapmak istediği” </strong>yavaş yavaş ortaya çıkıyor.</p>
<p>Görebildiğim kadarıyla yaptığı her şeyi belli bir plan dâhilinde ve doğrudan<strong> “başkanlık” </strong>seçimlerini hedefleyerek yapıyor.</p>
<p>Biliyorsunuz, MHP’yi de içine katmanız hâlinde Türkiye’de<strong> “sağ”</strong> oylar yaklaşık yüzde yetmişe kadar çıkabiliyor.</p>
<p>Eğer bütün sağ oyları biraraya toplayabilir ve <strong>“orduyla anlaşırsanız”</strong> Türkiye’yi tek başınıza yönetebilirsiniz.</p>
<p>Kâğıt üzerinde iyi hesap.</p>
<p>Başbakan Erdoğan da bu büyük<strong> “sağ”</strong> potansiyeli<strong> “başkanlık”</strong> seçimlerinde tek bir şemsiye altında toplamak için sürekli olarak sağa kayıyor.<br/><br/><strong>“Sağ”</strong> dediğinizde iki temel özellikten söz ediyorsunuz.</p>
<p>Milliyetçilik ve muhafazakârlık.</p>
<p>O yüzde yetmişi yanınıza çekebilmeniz için<strong> “milliyetçi ve muhafazakâr”</strong> bir politika izleyeceksiniz.</p>
<p>Memleketteki bütün milliyetçilerle muhafazakârlara ihale dağıtamayacağınıza, hepsine teker teker para veremeyeceğinize göre<strong> “milliyetçiliği ve muhafazakârlığı”</strong> fevkalâde<strong> “görünür”</strong> işler yapacaksınız.</p>
<p>Çamlıca’ya cami projesi mesela...</p>
<p>Festivalde biranın yasaklanması mesela...</p>
<p>İdris Naim Şahin vasıtasıyla sürekli Kürtleri aşağılamak mesela...</p>
<p>Diyanet fetvasıyla Alevileri yok saymak mesela...</p>
<p>Ahmet Davutoğlu tarikiyle<strong> “Osmanlı İmparatorluğu” </strong>hayallerini gürbüzleştirmek mesela...</p>
<p>Orduyu yanınıza çekmek için de Uludere’yi örteceksiniz, Suriye faciasının üstüne gitmeyeceksiniz, <strong>“içerideki”</strong> generallerin çıkacağına dair umut yaratacaksınız, paşalara hukuk karşısında<strong> “ayrıcalık”</strong> tanıyacaksınız, Sayıştay’ın orduyu denetlemesine kısıtlamalar getireceksiniz.</p>
<p>Başbakan Erdoğan bunların hepsini yapıyor.
                                    	<br/><br/>
<a class="lnk2" href="/web/20130525022952/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-hesap.htm), [web.archive.org (arşiv bağlantısı)](http://web.archive.org/web/20130525022952/http://www.taraf.com.tr/ahmet-altan/makale-hesap.htm)
