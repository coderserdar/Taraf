# Diktatör

*Ahmet Altan 21.07.2012*

<div class="yazi"><p>Beşşar Esed, sanıldığından da çabuk gidecek gibi gözüküyor.</p>
<p>Halkını öldüren birinin iktidarda kalması zaten mümkün değildi, kimse Esed’in kalacağını düşünmüyordu, <b>“ne zaman gideceği”</b> tartışılıyordu yalnızca.</p>
<p>Şam’daki son patlama Esed’in sonunu hızlandıracak anlaşılan.</p>
<p>Bir adamın, “<b>bu ülkenin kaderini sadece ben belirleyeceğim, başka hiç kimsenin de söz hakkı olmayacak” </b>demesi, insanları yok farz etmesi bu çağın gerçekleriyle uyuşmuyor.</p>
<p>“<b>Bilgisayar”</b>, <b>“twitter”</b>, <b>“facebook”</b> sözcükleriyle <b>“diktatör”</b> sözcüğü yan yana durmuyor.</p>
<p>Diktatörden vazgeçtim <b>“liderlik”</b> anlayışı bile sallantıda.</p>
<p>Arap Baharı bize başka bir <b>“liderlik”</b> anlayışını gösterdi.</p>
<p>Bizzat <b>“halkın”</b> kendisi lider oldu o ayaklanmalarda.</p>
<p>Tunus’ta, Mısır’da, Libya’da karizmatik bir <b>“lider”</b> sürüklemedi kitleleri peşinden, kitleler olaylara el koydu ve değişimi başlattı.</p>
<p>Halkın, lidersiz de örgütlenebilmesine olanak veren imkânlara sahip olduğu bir dönemdeyiz.</p>
<p>Büyük bir internet ağı içinde insanlar öfkeyi ve coşkuyu paylaşıp birlikte harekete geçebiliyorlar.</p>
<p>Sen halka baskı yaparsan, halk buna cevap veriyor.</p>
<p>Bunun tabii <b>“ekonomik”</b> bir karşılığı da var.</p>
<p>Silah satıp petrol alan bir <b>“alışveriş”</b> dünyasında <b>“tek adamlar”</b> çok kullanışlı çünkü silahları tek adama satabiliyorsun ama <b>“bilgisayar”</b> satacaksan <b>“tek adamlara” d</b>eğil halka ihtiyacın var.</p>
<p>Bilgisayar kullanabilme sadece parayla, alışverişle olmuyor çünkü.</p>
<p>Onu kullanacak bir bilgiye ve gelişmişliğe de ihtiyaç duyuluyor.</p>
<p>Tek adamlı ülkeler kalkınsalar, zenginleşseler bile gelişemiyorlar, tek adamlar halkın gelişmesini engelliyor.</p>
<p>Diktatörler <b>“kalkınmış, zenginleşmiş” </b>toplumlardan hoşnutlar, birçok diktatör ülkesini kalkındırıp zenginleştirmeyi başardı ama geliştirmeyi başaramadı, geliştirmeyi de istemedi.
                                    	<br/><br/>
<a class="lnk2" href="/web/20130525025807/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-diktator-2.htm), [web.archive.org (arşiv bağlantısı)](http://web.archive.org/web/20130525025807/http://www.taraf.com.tr/ahmet-altan/makale-diktator-2.htm)
