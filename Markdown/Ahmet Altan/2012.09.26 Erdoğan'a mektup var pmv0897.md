# Erdoğan’a mektup var

*Ahmet Altan 26.09.2012*

<div class="yazi">Başbakan Erdoğan öyle entelektüel eleştiriye, mantıklı itiraza, doğru yolu birlikte bulma önerilerine hiç aldırmayan bir siyasetçi. Tam aksine entelektüel olan her şeyden nefret ediyor.<br/><br/>Çevresine, medyasına, yazarlarına baktığınızda onun hızlı bir lümpenleşme sürecine girdiğini, <strong>“aydın”</strong> dendiğinde aklına kitap, sanat, bilim değil <strong>“Boğaz’a bakarak alkollü içki içen insanlar”</strong> geldiğini, ancak onu <strong>“yüce lider”</strong> olarak görecek düzeydeki insanlara tahammül edebildiğini görüyorsunuz.<br/><br/>Fikirlerle ilişkisinin kesilmesinin ana nedeni de sanırım <strong>“sandıktaki oylara”</strong> tapınır hâle gelmesi; kendisinde en fazla ne varsa onu seviyor, şu anda da fikirden ziyade oy var elinde, o da her şeyi <strong>“oylarla”</strong> sayıyor.<br/><br/>Bilerek ya da bilmeyerek <strong>“halkı fevkalade küçümseyen”</strong> bir anlayışı sahiplendiğinden, halkın oylarının <strong>“fikirlerle”</strong> oluştuğu gerçeğini de tümüyle unutuyor.<br/><br/>Sanıyor ki fikirsiz bir <strong>“karizma”</strong> çekiciliğini sürdürebilir.<br/><br/>Fikir eksildikçe karizmanın da eriyeceğinin farkında değil.<br/><br/>Bir insandaki bu özellikleri öyle yazıyla falan değiştiremezsiniz.<br/><br/>Gazete yazılarının <strong>“Başbakan’a akıl öğretmek veya onu etkilemek için yazıldığını”</strong> sanacak kadar ahmaksanız bütün çabalarınız boşa gider ama yazıların <strong>“halk için yazıldığını”</strong>, doğru eleştirilerin, akılcı önerilerin sudaki halkalar gibi yayılarak insanlara ulaştığını düşünüyorsanız, her yazının, her dürüst eleştirinin önemini kavrarsınız.<br/><br/>Neredeyse bütün medyanın Erdoğan’a esir olduğu, gönüllü kölelik yaptığı bir dönemden geçiyoruz.<br/><br/>Birçok gazete Uludere’den söz bile etmiyor.<br/><br/>Böyle bir zamanda Metropoll Şirketi için çok güvenilir isimler bir kamuoyu araştırması yaptı.<br/><br/>Araştırmaya katılanların <strong>“BDP’nin kapatılması”</strong> konusundaki sorulara verdikleri cevaplardan <strong>“milliyetçi, sağ”</strong> bir damarın kuvvetli bir şekilde attığını görüyorsunuz, kesintisiz dalgalar hâlinde gelen ölümlerin yarattığı <strong>“öfkenin”</strong> inşa ettiği yüksek duvarlar bu konuda aklın içeri girmesine şimdilik izin vermiyor.
                                    	<br/><br/>
<a class="lnk2" href="/web/20130525042812/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</div>

Kaynak: [taraf.com.tr](http://www.taraf.com.tr/ahmet-altan/makale-erdogan-a-mektup-var.htm), [web.archive.org (arşiv bağlantısı)](http://web.archive.org/web/20130525042812/http://www.taraf.com.tr/ahmet-altan/makale-erdogan-a-mektup-var.htm)
