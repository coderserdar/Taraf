# Diktatör ve bomba

*Ahmet Altan 04.10.2012*

<div class="yazi">Diktatörler beladır.<br/><br/>Sadece kendi halkları için değil, bütün dünya için.<br/><br/>Hitler iktidara geldiğinde liseye giden çocukların milyonlarcası o iktidardan düştüğünde ölmüşlerdi.<br/><br/>Enver Paşa tek başına koca bir imparatorluğu cehenneme sokmuştu.<br/><br/>Saddam, Ortadoğu’yu ateşe atmıştı.<br/><br/>Kendini dünyanın merkezi sanan bu ahmaklar yüzünden insanlar öldü, ülkeler parçalandı.<br/><br/>Mutlak ve denetimsiz bir iktidarları olduğu için <strong>“mutlak ve denetimsiz”</strong> hatalar yapma ihtimalleri de çok yüksekti.<br/><br/>Ve genellikle yaptılar.<br/><br/>Diktatörlerin en büyük derdi, iktidarda geçirdikleri bir sürenin sonunda gerçeklikle ilişkilerinin kopması, onları uyaracak, onlara gerçekleri hatırlatacak kimse olmadığı için de kendi hayal dünyalarındaki fantezileri bir zaman sonra gerçek sanmaya başlamaları.<br/><br/>Saddam, Amerikan ordusunu yeneceğini söylüyordu.<br/><br/>O, bunu söylerken Amerikan ordusu Bağdat’a yaklaşıyordu.<br/><br/>Kaddafi saklandığı yerden <strong>“fareleri ezeceğini”</strong> söylüyordu.<br/><br/>Gerçeğin farkında değillerdi.<br/><br/>Kendileri bu yanılgıları hayatlarıyla, ülkeleri yaşadıkları ağır yıkımla ödediler.<br/><br/>Şimdi de Suriye, diktatörü yüzünden ağır bir bedel ödüyor.<br/><br/>Esed’in diğerlerinden farklı olarak büyük bir şansı var.<br/><br/>Irak’ta Saddam’dan sonra yaşananlar, El Kaide’nin orada güçlenmiş olması, İsrail’in de Batılıların da <strong>“Esed sonrası”</strong> gelişmelerden ürkmesine neden oldu.<br/><br/>Esed’in muhaliflerinin yaptıkları vahşetin görüntülerinin dünyaya yayılması, herkesi şöyle bir durdurdu.<br/><br/>Dünya çekilince, Esed, insafsız yöntemleri, ordusu, Sünni bir iktidarın yapacaklarından korkan Nusayrilerin kayıtsız şartsız biçimde arkasında durması, Rusya’nın, Çin’in, İran’ın farklı farklı nedenlerle kendisini desteklemesi sayesinde tahminlerden daha uzun süre direnmeyi başardı.
                                    	<br/><br/>
<a class="lnk2" href="/web/20130525044837/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</div>

Kaynak: [taraf.com.tr](http://www.taraf.com.tr/ahmet-altan/makale-diktator-ve-bomba.htm), [web.archive.org (arşiv bağlantısı)](http://web.archive.org/web/20130525044837/http://www.taraf.com.tr/ahmet-altan/makale-diktator-ve-bomba.htm)
