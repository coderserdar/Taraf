# İnsanlarımız

*Ahmet Altan 12.04.2012*

<div class="yazi"><p>İnsanların hayatlarını ne belirler?</p>
<p>Benim buna basit bir cevabım var.</p>
<p>Sahip oldukları enerjiyi nereye ve nasıl harcayacakları konusunda verdikleri kararlar belirler.</p>
<p>Her insanın belli miktarda enerjisi bulunur, ne yaparsanız yapın bunu belirli bir limitten daha öteye taşıyamazsınız.</p>
<p>Doğumunuzdan ölümünüze dek, neredeyse her an elinizdeki enerjiyi nasıl kullanacağınıza dair bir karar verirsiniz.</p>
<p>Günlük hayatın akışı içinde vereceğiniz kararlar o gününüzü şekillendirir ama o enerjiyi hangi alanda harcayacağınıza dair verdiğiniz temel karar bütün ömrünüzün rotasını çizer.</p>
<p>Bu enerjiyi koyun otlatarak, yazı yazarak, plan çizerek, bir dairede evrakları denetleyerek, banka soyarak, ülke yöneterek, bilgisayar oyunları hazırlayarak, insanları öldürmeyi öğrenerek, mal alıp satarak, binalar yaparak, uçakları uçurarak, araba sürerek kullanmak gibi neredeyse sonsuz ihtimal vardır hayatınıza başlarken.</p>
<p>Vereceğiniz bu karar mesleğinizi ya da işinizi belirler.</p>
<p>O mesleğin ya da işin içinde enerjinizi kullanma biçiminiz de, yaptığınız işlerde ulaşacağınız düzeyi ortaya çıkarır.</p>
<p>Genellikle yeteneğinizle enerjiyi kullanma biçiminiz arasında kuvvetli bir bağ vardır, insanlar yeteneklerinin bulunduğu alanlarda enerjilerini harcamak isterler.</p>
<p>Bazen koşullar, bu enerjiyi yeteneklerinizi en iyi biçimde değerlendirecek şekilde kullanmanıza engeldir, o engelleri, yetenekleri en fazla, enerjileri en yüksek olanlar aşar.</p>
<p>Doğadaki <b>“güçsüzü eleme”</b>, sadece en güçlüleri yaşatma kuralı ne yazık ki aynı insafsızlıkla insan topluluklarında da kendini gösterir, insanlar da bu <b>“insafsız”</b> kuralı aşabilmek için örgütlenirler, doğanın zayıflara göstermediği anlayışı toplumlar kendi bireylerine göstermeye uğraşırlar.<br/><br/><b>“Zayıf”</b> doğan yavrular doğada mutlaka birilerine yem olup kaybolurlar, insan toplulukları ise <b>“zayıfları”</b> da kurtarmayı amaçlarlar.
                                    	<br/><br/>
<a class="lnk2" href="/web/20130525033531/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-insanlarimiz.htm), [web.archive.org (arşiv bağlantısı)](http://web.archive.org/web/20130525033531/http://www.taraf.com.tr/ahmet-altan/makale-insanlarimiz.htm)
