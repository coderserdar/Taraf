# Başkanlık ve Putin

*Ahmet Altan 04.02.2011*

<div class="yazi"><p>Bütün olumsuzluklara rağmen Türkiye özellikle son otuz yılda büyük yol aldı.</p>
<p>Dünyaya kapılarını açtı.</p>
<p>Üretimini ve ihracatını arttırdı.</p>
<p>Ekonomisini sağlam bir zemine oturttu.</p>
<p>Özal’ın başlattığı, Erdoğan’ın sürdürdüğü bu büyük değişim hamlesini gerçekleştiren kitle ise Cumhuriyet’in <b>“devlet eliyle zengin edilen”</b> elitleri değil, Anadolu’nun devlet tarafından hor görülen muhafazakârları oldu.</p>
<p>Muhafazakârların üretime böyle büyük bir güçle katılması, zenginleşmesi, ticareti devletle değil dünyayla yapması, Türkiye’yi değiştirirken muhafazakârların siyaseti ve hayatı algılayış biçimlerini de değiştirdi.</p>
<p>İstedikleri gibi üretebilmeleri, istedikleri gibi yaşayabilmeleri ve hak ettikleri siyasi iktidarı alabilmeleri için <b>“demokrasinin”</b> ve dünyanın gelişmiş demokrasileriyle işbirliğinin önemini anladılar.</p>
<p>Türkiye bu büyük ekonomik değişim sırasında muhafazakârlıkla dindarlığı buluşturmayı başardı.</p>
<p>Bugün Türkiye’yi Ortadoğu’da ve dünyada böylesine önemli kılan da sanırım bu <b>“buluşma”</b> oldu.</p>
<p>Muhafazakâr kesim, içindeki <b>“milliyetçilik”</b> tortusunu tam temizleyemese de, <b>“milliyetçiliğin”</b> son tahlilde daima <b>“silahlıların”</b> işine yaradığını sezdi.</p>
<p>Milliyetçiliği kendi iktidarı için kullanan ordunun 28 Şubat’ta ve daha sonra 27 Nisan’da <b>“muhafazakârları”</b> aşağılaması, onların hayat tarzlarına, inançlarına hakaret etmesi, eşinin başı örtülü olanların Çankaya’ya çıkamayacağını söylemesi, hukuk dışı baskılara başvurması bu sezgiyi kuvvetlendirdi.</p>
<p>12 Eylül referandumunda muhafazakâr kesimin demokrasiyi sahiplenmesi, barış için Öcalan’la görüşülmesine karşı çıkmaması, barışa ulaşmış huzurlu bir Türkiye talep etmesi, <b>“zihinsel”</b> değişimin de göstergeleriydi.
                                    	<br/><br/>
<a class="lnk2" href="/web/20130525035429/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-baskanlik-ve-putin.htm), [web.archive.org (arşiv bağlantısı)](http://web.archive.org/web/20130525035429/http://www.taraf.com.tr/ahmet-altan/makale-baskanlik-ve-putin.htm)
