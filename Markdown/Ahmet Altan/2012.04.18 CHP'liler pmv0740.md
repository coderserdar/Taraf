# CHP’liler

*Ahmet Altan 18.04.2012*

<div class="yazi"><p>Böyle <b>“CHP’liler”</b> dediğinizde bu birkaç harflik bir şey ama milyonlarca insanı temsil ediyor.</p>
<p>Çoğunluğu iyi eğitim görmüş milyonlarca insanın enerjisi, bu muhteşem potansiyel, bırakın iktidar hayali görmeyi neden bir çakıl taşını bile yerinden kımıldatmaya yetmiyor?</p>
<p>Niye bu enerji tıkanıp kaldı?</p>
<p>Bu sorunun cevabını bulmadan Türkiye kolay kolay huzur bulmayacak.</p>
<p>CHP’li dediğimizde daha ziyade şehirli, küçük burjuva alışkanlıklara sahip, eğitimli, kendini <b>“solcu”</b> olarak nitelemekten hoşlanan, kendini <b>“solcu”</b> olarak görmek istemesine rağmen dünyadaki ve Türkiye’deki değişimlerden kuşkulanan, <b>“muhafazakâr”</b> kalabalığa karşı orduyu önemli bir müttefik olarak gören bundan dolayı da özellikle son beş yıldır <b>“yenilmişlik”</b> duygusuyla kuşatılmış, çaresiz, ordusuz bir çıkış yolu bulmakta yetersiz, <b>“yaşama biçimini”</b> çok beğendiği Batı’nın felsefi değerleriyle çatışan, hem Batı’nın hem Doğu’nun değerlerinden kopuk, Atatürk’e ve 1923’e sığınan, sürekli olarak geriye dönmeye uğraşan, gelecekte kendine yer ve umut bulamayan, bütün dünyanın ve <b>“emperyalizmin”</b> kendisine düşman olduğuna inanan, <b>“en büyük tehlike”</b> olarak dini ve dindarları gören bir kitleden söz ediyoruz.</p>
<p>Bu ülkenin tuhaf çelişkilerinden biri olarak bu kitle aynı zamanda sanata, yazıya, sinemaya, müziğe, tiyatroya da en düşkün kitle.</p>
<p>Şimdi bu entelektüel değerleri olumluya, politik değerleri ise olumsuzluğa doğru kaymaya açık kitle olduğu yerde sıkışıp kaldı.</p>
<p>Kımıldayamıyor.</p>
<p>Bir tür zihinsel ölüme ve yokoluşa hazırlanıyor.</p>
<p>Varlığını tehlikede hisseden ama nasıl kurtulacağını bilmeyen bir canlının içgüdüleriyle silkelenmeye uğraşıyor ama her seferinde çaresizliğini daha fazla hissedip kendi içine, karanlığına, umutsuzluğuna dönüp bütün hayata düşman kesiliyor.
                                    	<br/><br/>
<a class="lnk2" href="/web/20130525040002/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-chp-liler.htm), [web.archive.org (arşiv bağlantısı)](http://web.archive.org/web/20130525040002/http://www.taraf.com.tr/ahmet-altan/makale-chp-liler.htm)
