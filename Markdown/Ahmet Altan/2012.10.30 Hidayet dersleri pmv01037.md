# Hidayet dersleri

*Ahmet Altan 30.10.2012*

<div class="yazi"><p>Şimdi bir ülkede birbirine düşman olan gruplar aynı zamanda siyasi iktidara karşı büyük gösterilere başlıyorsa, orada ciddi sorunlar var demektir.</p>
<p>Dün ulusalcılarla CHP’liler Ankara’da Cumhuriyet Bayramı’nı kutlamak için <b>“devlet kutlamaları”</b> dışında bir yürüyüş yapmaya karar verdiler ve valilik bu yürüyüşü yasakladı.</p>
<p>Binlerce polis, tazyikli sular, biber gazları, göstericileri tekmelemeler...</p>
<p>Niye yasaklıyor devlet Kemalistleri?<br/><br/><b>“İstihbarat varmış”</b>, istihbarat varsa önlemini al, devlet bunun için var, onun yerine yürüyüşü yasaklamak da ne demek?</p>
<p>Zaten sonra güçleri yetmedi, yolları açtılar.</p>
<p>Yollar açıldıktan sonra da bir olay çıkmadı.</p>
<p>Devletin anlamsız bir <b>“güç gösterisi”</b>, bütün Türkiye’yi sarsan çatışma görüntüleriyle toplumun huzursuzluğuna yol açan bir olaya dönüştü.</p>
<p>Ulusalcılar, sokaklarda polislerle çatışırken, bu kesimin nefret ettiği Kürtler de hapishanelerde yattıkları açlık grevlerinde adım adım ölüme yaklaşıyorlar.</p>
<p>Açlık grevlerindeki korkunç ve acılı ölümleri durdurabilecek tek <b>“merci”</b> olarak İmralı’daki Abdullah Öcalan görülüyor.</p>
<p>Devletin, Kürtleri eşit vatandaşlar saymamak için her türlü belanın, kanın, ölümün yolunu açtığı bu zavallı ülkede, PKK yönetiminin de Öcalan’ın ailesinin Apo’yla görüşmeye gitmesini engellemeye çalıştığı anlaşılıyor.</p>
<p>Burada, PKK’yı lanetlemenin, <b>“Apo da açlık grevine katılsın”</b> türündeki tepkilerin bu meseleyi anlamaya yardımcı olacağını hiç sanmıyorum.</p>
<p>Açlık grevlerine yatmış birinin nasıl öldüğünü biliyor musunuz?</p>
<p>Vücut, önce şekeri yakıyor, sonra yağları, sonra proteinleri, kas dokularını yakıyor, karaciğerdeki yağ dokuları yanarken ağır bir aseton kokusu yayıyor ölüme yatan, nabzı yavaşlıyor, tansiyonu düşüyor, kalbi teklemeye başlıyor, bütün kasları eriyor.
                                    	<br/><br/>
<a class="lnk2" href="/web/20130525025708/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-hidayet-dersleri.htm), [web.archive.org (arşiv bağlantısı)](http://web.archive.org/web/20130525025708/http://www.taraf.com.tr/ahmet-altan/makale-hidayet-dersleri.htm)
