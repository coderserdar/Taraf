# İki dil

*Ahmet Altan 22.12.2010*

<div class="yazi"><p>Tam tarihini hatırlamıyorum ama 1990’ların başıydı.</p>
<p>Neşe Düzel’le birlikte yaptığımız televizyon programına Türkiye Birleşik Komünist Partisi Genel Sekreteri Nabi Yağcı’yı davet etmiştik.</p>
<p>Yağcı, programdan önce, <b>“ben en aşağı bir kez Kürt demek zorundayım,”</b> demişti.</p>
<p>Hiç <b>“Kürt” </b>sözcüğünü kullanmadan sorunları anlatması mümkün değildi çünkü.</p>
<p>Ama o zamanlar televizyonlarda <b>“Kürt”</b> sözcüğü söylenmiyordu, Kürt demek yasaktı, Kürt yokmuş gibi davranılıyordu.</p>
<p>Yağcı <b>“Kürt”</b> dedi, program da yayınlandı.</p>
<p>Biz, <b>“Kürt”</b> denemeyen günlerden bugünlere geldik.</p>
<p>Şimdi Kürtler kendi dillerinin <b>“görünür”</b> olmasını istiyorlar haklı olarak.</p>
<p>Yirmi milyon yakın insanın anadili olan bir dilin <b>“yazılı”</b> hale gelmemesi mümkün mü?</p>
<p>Hayatın gerçeklerine uygun mu bu?</p>
<p>Siz bugün <b>“Kürt”</b> sözcüğünü bir kere bile söylemenin neden <b>“çok önemli”</b> olduğunu büyük bir ihtimalle kavrayamıyorsunuz.</p>
<p>Ama bu ülke Kürtlere <b>“Kürt”</b> denemeyen günlerden geçti.</p>
<p>O zamanlar, <b>“Kürt”</b> denmesini yasaklamaya çalışanlar bugün Kürtçe yazılıp çizilmesine engel olmaya uğraşıyorlar.</p>
<p>Kürt sözcüğünü yasaklamak ne kadar anlamsızsa, Kürtçenin <b>“görünür”</b> olmasını engellemeye çalışmak da aynı derecede anlamsız.</p>
<p>Emin olun, on yıl sonra kimse <b>“iki dil”</b> meselesinin niye böyle tartışıldığını anlayamayacak.
                                    	<br/><br/>
<a class="lnk2" href="/web/20111123190257/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123190257/http://taraf.com.tr/ahmet-altan/makale-iki-dil.htm)
