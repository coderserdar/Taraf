# Yaşayan cunta

*Ahmet Altan 21.01.2011*

<div class="yazi"><p>Gölcük’ten çıkan belgeler, bize birçok gerçeği birden gösteriyor.</p>
<p>Birincisi, Balyoz Darbe Planı’nın <b>“gerçekliğini”</b>, hiç kimsenin inkâr edemeyeceği biçimde kanıtlıyor.<br/><br/><b>“Belgelerin arasına sahteleri de katıldı”</b> iddiaları bitiyor çünkü bu sefer askerî darbe planları, askerî karargâhta, askerlerin gözetimi altında ele geçirildi.</p>
<p>İkincisi ve bence daha vahim olanı, bugüne dek <b>“Balyoz’un Orgeneral Çetin Doğan’ın kişisel girişimi olduğu ve ast rütbelilerin buna emir komuta zinciri içinde katılmak zorunda kaldıkları”</b> tezi iflas ediyor.</p>
<p>Bu, Orgeneral Çetin Doğan’ın tek başına yaptığı ve diğerlerini zorladığı bir darbe hazırlığı değil.</p>
<p>Son çıkan belgelerden de anlaşılacağı gibi karşımızda <b>“Çetin Doğan’ın etrafında”</b> oluşmuş darbeci bir cunta var.</p>
<p>Bu cunta, kendilerine katılmayan diğer komutanları da tasfiye etmeyi planlamış.</p>
<p>Genelkurmay, bu cuntanın farkına varmış ama gücü ancak <b>“emeklilik zamanı gelmiş”</b> olan Orgeneral Çetin Doğan’ı tasfiye etmeye yetmiş.</p>
<p>Cuntanın diğer elemanları ordu içinde yükselmeyi sürdürmüşler.</p>
<p>Bu darbe girişiminde önemli roller üstlendikleri anlaşılan Orgeneral İbrahim Fırtına ile Oramiral Özden Örnek kuvvet komutanı olmuşlar.</p>
<p>Orgeneral Şükrü Sarıışık, Milli Güvenlik Kurulu Genel Sekreterliği’ne getirilmiş.</p>
<p>O görevdeyken <b>“misyonerliğin ülkeyi böleceğine dair”</b> bir rapor hazırlatmış.</p>
<p>Bu rapor, Balyoz Darbe Planı’nında öldürülmesi öngörülen grubun içinde adı bulunan Hrant Dink’in uğradığı suikastın de başlangıç noktası gibi görünüyor.</p>
<p>Balyoz Planı, Çetin Doğan’ın tasfiyesine rağmen bir şekilde yürümeye devam etmiş anlaşılan.
                                    	<br/><br/>
<a class="lnk2" href="/web/20130525042535/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-yasayan-cunta.htm), [web.archive.org (arşiv bağlantısı)](http://web.archive.org/web/20130525042535/http://www.taraf.com.tr/ahmet-altan/makale-yasayan-cunta.htm)
