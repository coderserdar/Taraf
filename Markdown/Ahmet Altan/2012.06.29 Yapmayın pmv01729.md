# Yapmayın

*Ahmet Altan 29.06.2012*

<div class="yazi"><p>Yalvarmak bir işe yarayacak olsa yalvaracağım.</p>
<p>Ama belaya doğru dörtnala gidişi durdurmaya ancak AKP tabanının ve gerçekleri gören AKP yöneticilerinin gücünün yeteceğini biliyorum.</p>
<p>Onlar sesini çıkarana kadar bu gidiş durmaz.</p>
<p>Parça parça olmaya doğru gidiyoruz, AKP tabanı, AKP’nin sosyolojik temelini oluşturan muhafazakârlar, Anadolu Kaplanları nasıl bu gerçeği görmüyorlar ya da görmezden geliyorlar, anlamıyorum.</p>
<p>Bugün, AKP’nin içerideki politikasını İçişleri Bakanı İdris Naim Şahin temsil ediyor.</p>
<p>Dışarıdaki politikasını ise Dışişleri Bakanı Ahmet Davutoğlu.</p>
<p>İdris Naim Şahin, <b>“Türk milliyetçiliğinin”</b> katıksız bir örneği, Uludere’de devletin öldürdüğü insanlardan <b>“dolap beygiri”</b> diye söz edecek kadar Kürt düşmanı.</p>
<p>Davutoğlu ise <b>“Osmanlı”</b>, Ortadoğu’da Osmanlı İmparatorluğu’nu yeniden kurmak gibi bir hayal içinde.</p>
<p>Bu iki bakan, Başbakan Erdoğan’ın kafasındaki Türkiye’nin koordinatlarını çiziyor.</p>
<p>İçeride Kürtleri ve <b>“iktidardaki anlayışı benimsemeyen”</b> herkesi ezen, dışarıda <b>“efendiliğini” </b>yeniden ele geçirmek için herkesle didişen bir ülke.</p>
<p>Bu, çok tanıdık bir tarif aslında.</p>
<p>Bu, Enver Paşa’nın ve İttihatçılığın tarifi.</p>
<p>Bugün ne yazık ki Başbakan’ın, iki bakanıyla birlikte heves ettiği düzen bu.</p>
<p>Bundan hayırlı bir sonuç çıkar mı?</p>
<p>Daha önce çıkmış mı?</p>
<p>Enver’in aklı Osmanlı’yı ne hâle getirdiyse, bu akıl da Türkiye’yi o hâle getirir, kan revan içinde parçalar ülkeyi.</p>
<p>Buna gerek var mı?</p>
<p>Osmanlı’nın son döneminde Batı basınında çıkan yazılara benzer yazılar çıkıyor bugün Türkiye hakkında.<br/><br/><i>Guardian</i> gazetesinin, Türkiye’nin dış politikasını tarif ederken seçtiği sözcüklere bakın, <b>“akılsız ve zayıf”</b>.
                                    	<br/><br/>
<a class="lnk2" href="/web/20130525023022/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-yapmayin.htm), [web.archive.org (arşiv bağlantısı)](http://web.archive.org/web/20130525023022/http://www.taraf.com.tr/ahmet-altan/makale-yapmayin.htm)
