# Niye

*Ahmet Altan 16.01.2011*

<div class="yazi"><p>Herkesin aklında aynı soru.</p>
<p>Cumhuriyet tarihinin Turgut Özal’dan sonraki en değişimci, en atılımcı, büyük sorunlar karşısında en cesur, asker karşısında en dik, Kürt meselesinde en açılımcı, Avrupa yolunda en istekli başbakanına ne oldu?</p>
<p>İlk akla gelen cevap, yaklaşan seçimlerde MHP’nin oylarını almak istiyor, onun için milliyetçi muhafazakâr tabanın hoşuna gidecek işler yapıyor.</p>
<p>Henüz daha aynı sıklıkta dile gelmeyen ikinci cevap da, bu seçimlerde alacağı oylarla seçilecek parlamentodan, anayasayı değiştirip <b>“başkan”</b> olarak Çankaya’ya çıkmayı hesaplıyor.</p>
<p>Bunların ikisi de doğru olabilir.</p>
<p>MHP’yi baraj altına itip, milletvekillerini arttırarak Çankaya’ya başkan olarak çıkmanın taşlarını döşeyecek bir politika izliyordur.</p>
<p>Eğer Erdoğan’ın aklındaki buysa, o zaman Nabi Yağcı’nın dünkü harika yazısında ortaya koyduğu, <b>“AKP büyük sorunları kesinkes çözmek zorunda olduğu noktaya gelince korktu,”</b> tesbitinde belirttiği <b>“korkunun”</b> nedenleri de daha berraklaşır.</p>
<p>MHP’lileşerek MHP’nin de oylarını almak, sistemle ve orduyla iyi geçinerek de sorunsuz olarak Çankaya’ya çıkmak.</p>
<p>Sayıştay Yasası’nda niye askerle anlaşıp orduyu halkın denetimi dışında bıraktığı, Kürt meselesinde neden <b>“devletin dilini”</b> kullandığı, bütün büyük meselelerde çözümleri dondurup, heykel, dizi gibi enti püften kavgalarla muhafazakâr kesimin gözünü boyadığı da açıklanmış olur.</p>
<p>Bugüne dek AKP’nin ilerici politikalarına destek olmuş, askerî vesayetin gerilemesi için mücadele etmiş demokratların tavrı bu noktada ikiye ayrılıyor.</p>
<p>Bir kısmı bu <b>“politika değişimini”</b> anlayışla karşılamaktan yana.</p>
<p>Onlar, Erdoğan’ın <b>“seçimlere kadar”</b> MHP’lileşeceğini, milliyetçi, devletçi, tutucu bir tavır sürdüreceğini, seçimleri kazandıktan sonra da yeniden <b>“ilerici”</b> bir kimliğe bürünüp özgürlükleri genişleteceğini, onun için bu politikanın fazla eleştirilmemesini savunuyorlar.
                                    	<br/><br/>
<a class="lnk2" href="/web/20130525040725/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-niye-2.htm), [web.archive.org (arşiv bağlantısı)](http://web.archive.org/web/20130525040725/http://www.taraf.com.tr/ahmet-altan/makale-niye-2.htm)
