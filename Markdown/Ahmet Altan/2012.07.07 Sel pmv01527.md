# Sel

*Ahmet Altan 07.07.2012*

<div class="yazi"><p>Niye, <strong>“battığı“</strong> için çok küçümsediğimiz ve kendimizi onlarla kıyaslayarak çok <strong>“akıllı”</strong> bulduğumuz Avrupa Birliği üyesi ülkelerde devletin yaptığı binaların bodrum katlarında insanlar ölmüyor da bizim ülkemizde ölüyor?</p>
<p>Cevap çok basit ve çok acıklı.</p>
<p>Oralarda insanlara daha çok önem veriyorlar ve bütün sistemlerini insanları korumak için kuruyorlar.</p>
<p>Yaptıkları ve bizim de <strong>“kendi Ankara kriterlerimiz var, bize ne sizin yasalarınızdan”</strong> diye burun kıvırdığımız yasaları<strong> “devleti”</strong> denetliyor sürekli, hata ve yolsuzluk yapmasına izin vermiyor.</p>
<p>Bizde devleti yönetenlerin birinci amacı “devleti denetim dışı” bırakmak.</p>
<p>Bütün kurnazlıklarını bunun için devreye sokuyorlar.</p>
<p>Samsun’da insanların bodrum katlarında boğularak öldüğü binaları yapan TOKİ’nin ne tür bir <strong>“denetlemeye”</strong> tabi tutulduğunu merak edip araştırdık.</p>
<p>TOKİ yasasını incelettik.</p>
<p>Anlaşıldı ki TOKİ denetim dışı.</p>
<p>Kimse denetlemiyor TOKİ’yi, canının istediğini yapıyor.</p>
<p>İsterse gidip, uzmanların <strong>“oraya ev yapmayın”</strong> diye defalarca uyardığı dere yatağına binaları dikebiliyor.</p>
<p>Binaları dikip insanları öldürüyor.</p>
<p>Başbakan'la bugünkü bakanın, birlikte önünde poz verip üstüne<strong> “ekip işi”</strong> diye yazdıkları o binaların oraya yapılmasını engelleyecek bir denetim sistemi yok.</p>
<p>AKP’nin anladığı<strong> “ekip işi”</strong> bu, kimsenin denetlemediği işler yapmak, sonuçta bir felaket olduğunda da <strong>“yağmuru”</strong> suçlamak.</p>
<p>Başbakan Erdoğan ve AKP, yola Avrupa Birliği kriterlerini ölçü alarak çıkmışlardı, o kriterleri uyguladıkları sürece işler iyi gitti, vaka ki <strong>“biz her şeyin en iyisini biliriz”</strong> saplantısına kapıldılar,<strong> “Ankara kriterleri”</strong> diye ne olduğu belirsiz bir <strong>“ucube”</strong> uydurdular, işler tepetaklak oldu.
                                    	<br/><br/>
<a class="lnk2" href="/web/20130525030310/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-sel-2.htm), [web.archive.org (arşiv bağlantısı)](http://web.archive.org/web/20130525030310/http://www.taraf.com.tr/ahmet-altan/makale-sel-2.htm)
