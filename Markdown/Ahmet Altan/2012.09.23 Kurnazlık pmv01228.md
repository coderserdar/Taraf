# Kurnazlık

*Ahmet Altan 23.09.2012*

<div class="yazi">Bu sistem, darbeci bir ordunun toplum üzerindeki baskısını ve vesayetini sürdürebilmesi için biçimlenmiş. Anayasasını, yasalarını, siyasetini, devletin yapısını bir <strong>“vesayet rejiminin”</strong> mimarisini taşıyacak kolonlar olarak inşa etmiş.<br/><br/><strong>“Tek kimlikli”</strong> bir toplum yapısı öngörmüş.<br/><br/>Dini kendi denetimine almış.<br/><br/>Resmen tek bir ırkı ve tek bir mezhebi kabul etmiş.<br/><br/>Eğitimi ta anaokulundan üniversiteye kadar bir <strong>“beyin yıkama”</strong> aracı olarak görmüş.<br/><br/>Felsefeyi reddetmiş.<br/><br/>Yazıyı ve bütünüyle sanatı hep bir tehdit olarak algılamış.<br/><br/>Dindarları <strong>“yobaz”,</strong> aydınları <strong>“toplumdan kopuk”</strong> züppeler olarak karikatürleştirmiş.<br/><br/>İşadamlarını, istediğinde abad istediğinde berbat edecek şekilde devlete bağlamış.<br/><br/>Medyanın kontrolünü eline almış.<br/><br/>Faşist ceza yasasını, her türlü eleştiriyi ezecek bir kırbaç gibi kullanmış.<br/><br/>Uzun yıllar bu sistemi sürdürmeyi de başarmış.<br/><br/>Değişen dünyada asla değişmeyen bu sisteme karşı sonunda Kürtler silahla, muhafazakâr kesimler örgütlü bir siyasetle ayaklanmış.<br/><br/>Muhafazakârlar, devletin yönetimini askerî vesayetten devralmış.<br/><br/>Yönetimi devralırken de <strong>“bu sistemi değiştireceğine, yeni bir anayasa hazırlayacağına, herkesin hakkını vereceğine, hukuku evrensel ölçülere oturtacağına, inanç ve fikir özgürlüğünü sağlayacağına”</strong> söz vermiş.<br/><br/>Ve, iktidarı eline aldığına inandığı anda da verdiği bütün sözlerden caymış.<br/><br/>Şimdi AKP, askerî vesayete göre şekillenmiş bir sistemi kendi iktidarı altında değiştirmeden devam ettirmek istiyor.<br/><br/>Başbakan Erdoğan, Mustafa Kemal Paşa ya da İsmet Paşa gibi <strong>“kudretli bir adam”</strong> olarak ülkeyi yönetmek, <strong>“tek kimlikli”</strong> toplum yapısını aynen muhafaza etmek istiyor.<br/><br/>İktidarda olan için bu <strong>“askerî vesayet”</strong> rejiminden iyisi yok, canının istediğini yapıyor, kimseye hesap vermiyor, seninle aynı fikirde olmayan herkesi <strong>“vatan haini”</strong> ilan edebiliyor, toplumu kendi siyasi çıkarın için beladan belaya sürükleyebiliyor, karşı çıkanı devletin gücüyle ezerek susturuyorsun.
                                    	<br/><br/>
<a class="lnk2" href="/web/20130525045800/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</div>

Kaynak: [taraf.com.tr](http://www.taraf.com.tr/ahmet-altan/makale-kurnazlik-2.htm), [web.archive.org (arşiv bağlantısı)](http://web.archive.org/web/20130525045800/http://www.taraf.com.tr/ahmet-altan/makale-kurnazlik-2.htm)
