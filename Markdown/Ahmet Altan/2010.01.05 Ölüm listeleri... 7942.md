# Ölüm listeleri...

*Ahmet Altan 05.01.2010*

<div class="taraf_structure_2col_1zq">
<div class="margen_n">



 <p>Bazen kendimi bir filmin içinde yaşıyormuş gibi hissediyorum. <br/><br/>Galiba bir buçuk ay kadar oluyor, Elif bana “Hüseyin Baybaşin sizi arıyor” dedi. <br/><br/>Baybaşin’in adını duymuştum, çok büyük bir uyuşturucu kaçakçısı olduğunu, Hollanda’da hapiste olduğunu, yakalandığında “ben devlet memuruyum” dediğini de biliyordum ama beni neden aradığını doğrusu anlayamadım. <br/><br/>Haber Merkezi’den Baybaşin’i aramalarını rica ettim, aradılar, randevulaştılar ve sonunda Fırat, Hollanda’ya Baybaşin’le konuşmaya gitti. <br/><br/>Son anda birisinin araya girip “yüzyüze” konuşmasına engel olduğu Baybaşin’le Fırat “yazışarak” konuştu. <br/><br/>Baybaşin korkunç şeyler anlatıyordu. <br/><br/>O zamanlar hepimizin adını duyduğu “ölüm listesini” gördüğünü, o listede kendi adının da olduğunu, dönemin İçişleri Bakanı Mehmet Ağar ile görüştüğünü, Ağar’ın kendisine, “Hüseyin bu Baba’nın emri benim yapabileceğim bir şey yok” dediğini söylüyordu. <br/><br/>Sadece Ağar’la ilgili değildi söyledikleri, birçok devlet görevlisiyle ilgili iddiaları vardı. <br/><br/>İddialarında adı geçen herkesle konuşmaya çalıştık. <br/><br/>Haber Merkezi Müdürümüz Tuncer Köseoğlu, Ağar’la konuşmaya uğraştı ama Ağar cevaben kendisine bir arkadaşı vasıtasıyla, “bunlar daha önce de çıktı, haber yayınlansın da öyle bakarız” diye haber gönderdi. <br/><br/>Baybaşin bize anlattıklarını on sayfalık bir mektupla savcılara da yollamış. <br/><br/>“Tanıklık “etmeye hazır olduğunu da söylüyor. <br/><br/>Anlattıklarının devamını bugün de okuyacaksınız. <br/><br/>İddiaları ve suçlamaları öyle geçiştirilecek gibi değil. <br/><br/>Eski bir cumhurbaşkanının, eski bir içişleri bakanının, eski bir askerî yargıcın, eski bir albayın, polis şeflerinin adı geçiyor iddialarında. <br/><br/>Yakalanan bir uyuşturucu gemisindeki uyuşturucuların piyasada satıldığını söylüyor. <br/><br/>Bu işleri yakından takip etmiş biri bize o geminin yakalandığı dönemde “piyasada mal bollaştığı için uyuşturucu fiyatlarının yarı yarıya düştüğünü” de söyledi. <br/><br/>Ben, Baybaşin’in tanıklık etme talebinin ciddiye alınması gerektiğini düşünüyorum. <br/><br/>Söylediklerinde, Susurluk’un ve bugünkü Ergenekon’un uyuşturucu bacağıyla ilgili çok önemli iddialar bulunuyor. <br/>Bir polis şefinin, Veli Küçük’e verdiği sahte pasaportlar karşılığında bir Mersedes araba aldığını ve o arabayı Baybaşin’in oto galerisinde satışa çıkardığını da söylüyor. <br/><br/>Afganistan’a silah gönderip karşılığında eroin getirdiklerini de iddia ediyor. <br/><br/>Nasıl silahlar onlar ve uyuşturucu kaçakçıları o silahları nasıl buldular? <br/><br/>Savcılar, yapacakları bir araştırmayla Baybaşin’in söylediklerinin doğru olup olmadığını hemen ortaya çıkartabilirler. <br/><br/>Bu ünlü kaçakçının anlattığı dönem karanlık bir dönemdi. <br/><br/>Devletin bir bölümünün uyuşturucu işine girdiği, devletle mafyanın iç içe geçtiği, Kürt kaçakçıların bizzat devlet tarafından öldürüldüğünün iddia edildiği bir dönem o. <br/><br/>Bütün o kaçakçılıkların, cinayetlerin “devlet politikası” olarak yapıldığı ileri sürülüyor. <br/><br/>Devletin, PKK ile sürdürdüğü savaşı “uyuşturucu” geliri ile finanse etmeye kalkıp, bu işe “kendi adamlarını” soktuğu daha sonra Susurluk skandalıyla ortaya çıkmıştı. <br/><br/>Bu işlere şimdi adı karışan Demirel, “devlet bazen rutin dışına çıkar” diye demeç vermişti. <br/><br/>Devlet ne zaman ve ne kadar “rutin dışına” çıktı? <br/><br/>“Rutin dışına” çıktığında cinayet işleyip, kaçakçılık yaptı mı? <br/><br/>Yakalanan gemilerdeki “mallar” piyasaya devlet görevlileri eliyle sürüldü mü? <br/><br/>Afganistan’a gönderildiği söylenen silahların kaynağı kimdi? <br/><br/>Bizim devlet, Kürt sorununu “demokrasiyle” halletmek yerine “illegal” şiddet yöntemleriyle çözmeye kalktığı için devletin en azından bir kısmını suça bulaştırıp çürüttü. <br/><br/>Şimdi o çürümenin yarattığı suç alışkanlığından ve kirden kurtulmaya çalışıyor. <br/><br/>Eğer Baybaşin’le konuşulursa bu “arınma” işi biraz daha kolaylaşabilir belki. <br/><br/>Biz soramadık ama birisi Ağar’a “Baybaşin’i tanıyıp tanımadığını, tanıyorsa ilişkilerinin ne olduğunu” sorabilir. <br/><br/>Baybaşin’le Ağar’ın söyledikleri karşılaştırılır, gerçek ortaya çıkarılır. <br/><br/>Bir suç zincirinin içinde yer almış olan Baybaşin, şimdi o zincirin diğer halkalarını ortaya çıkarmaya hazır gözüküyor, bunu intikam için yapabilir, öfkesinden yapabilir, kendisini kullanıp terk ettikleri için yapabilir... <br/><br/>Niye yaptığını bilmiyoruz ama neticede gerçekleri açıklamaya hazır olduğunu söylüyor. <br/><br/>Neden bir yetkili gidip Baybaşin’le görüşmüyor? <br/><br/>Susurluk’un ve Ergenekon’un daha “gizli” kalmış bir bölümünü Baybaşin ortaya çıkartabilecek gibi gözüküyor. <br/><br/>Baybaşin konuşmaya hazır. <br/><br/>Şimdi soru şu: <br/><br/>Devlet dinlemeye hazır mı?</p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://www.taraf.com.tr:80/makale/9367.htm), [web.archive.org (arşiv bağlantısı)](http://web.archive.org/web/20100110070740/http://www.taraf.com.tr:80/makale/9367.htm)
