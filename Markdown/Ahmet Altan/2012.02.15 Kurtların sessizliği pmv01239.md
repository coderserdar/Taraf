# Kurtların sessizliği

*Ahmet Altan 15.02.2012*

<div class="yazi"><p>Bazen, sabahleyin diğer gazetelere bakarken  <b>“acaba biz başka bir ülkede mi gazete çıkartıyoruz”</b> diye düşünüyorum.</p>
<p>Önceki gün polis, Kamu İhale Kurumu’nu bastı.</p>
<p>Birçok yöneticiyi gözaltına aldı.</p>
<p>Karayolları, Devlet Su İşleri gibi büyük devlet kuruluşlarının da aralarında bulunduğu kurumların düzenlediği kırk ihaleye fesat karıştırıldığını iddia etti.</p>
<p>Ve, dün bu haber bizden başka hiçbir gazetede manşet olmadı.</p>
<p>Diğer gazeteler bu haberi <b>“yeterince”</b> önemli bulmamışlardı.</p>
<p>Bugün haberle ilgili diğer ayrıntılar da ortaya çıktı.</p>
<p>Fesat karıştırılan ihale sayısının yetmişe yükseldiği açıklandı.</p>
<p>Bu iddialarla ilgili olarak iki büyük müteahhit hakkında yakalama kararı çıkarılmış, sınırlar uyarılmıştı.</p>
<p>Aranan müteahhitlerden biri Kasımpaşa Spor Kulübü’nün birinci başkanvekiliydi.</p>
<p>Diğerinin Kuzey Irak’ta bir milyar dolarlık yatırımı olduğu söyleniyordu.</p>
<p>Ankara-Konya Karayolu gibi kapsamlı ihaleler almışlardı.</p>
<p>Herkes başka işlerle uğraşıyordu ama bu devlet ihaleleri sistemin kara deliklerini oluşturuyordu.</p>
<p>Bu <b>“kara delikleri”</b> öyle kapkara tutmakta da iktidar partileriyle muhalefet partileri anlaşıyorlardı.</p>
<p>Çünkü siyasetin finansmanı önemli ölçüde <b>“müteahhitler”</b> tarafından karşılanıyordu.</p>
<p>AKP, Avrupa Birliği’nin <b>“ihale yasasını”</b> kabul etmemekte çok direndiği halde muhalefetten bu konuda hiç ses çıkmadı.</p>
<p>İktidar partisi, ihale kanununu defalarca değiştirdi, hiçbir muhalefetle karşılaşmadı.</p>
<p>Hiçbir parti ya da yayın organı ona, <b>“Neden AB’nin ihale yasasını kabul etmiyorsun”</b> diye sormadı.
                                    	<br/><br/>
<a class="lnk2" href="/web/20130525035903/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-kurtlarin-sessizligi.htm), [web.archive.org (arşiv bağlantısı)](http://web.archive.org/web/20130525035903/http://www.taraf.com.tr/ahmet-altan/makale-kurtlarin-sessizligi.htm)
