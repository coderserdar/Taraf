# Vicdansızlık

*Ahmet Altan 29.01.2012*

<div class="yazi"><p>Uludere konusunda Selahattin Demirtaş’ın Başbakan Erdoğan’a sorduğu soruya Hüseyin Çelik’in verdiği cevabı dikkatle okudum. </p>
<p>Demirtaş, Başbakan’a, <b>“‘Efendim orada elli kişi var, ne yapalım’ dediklerinde, siz ‘Vurun’ demediniz mi”</b> diye sormuştu. </p>
<p>Başbakan’ın yerine Çelik cevap vererek, <b>“</b><b>Sayın Ba</b><b>ş</b><b>bakan’ımızla bizatihi görü</b><b>ş</b><b>tüm. Sayın Ba</b><b>ş</b><b>bakan ‘Bu ifade hem yalan hem iftiradır. Ben böyle bir </b><b>ş</b><b>ey demedim’ diyor. Sayın Ba</b><b>ş</b><b>bakan’ın böyle bir vicdansızlık içinde olması asla sözkonusu olamaz”</b> dedi.</p>
<p>Burada özellikle <b>“vicdansızlık”</b> kelimesi ilgimi çekti.</p>
<p>Demek ki AKP yönetimi de o emri vermenin <b>“vicdansızlık”</b> olduğuna inanıyor.</p>
<p>Demek ki bu konuda aynı fikirdeyiz.</p>
<p>Peki, bu <b>“vicdansızlık”</b> konusunda hükümet ne yapıyor?</p>
<p>Bu <b>“vicdansızlığı”</b> yapanı buldu mu?</p>
<p>Bulduysa, bu vicdansızla ilgili nasıl bir işlem yaptı?</p>
<p>Bir işlem yaptıysa neden bunu halka da açıklamıyor?</p>
<p>Bulmadıysa, nasıl bulmadı?</p>
<p>Bulup da bir şey yapmadıysa, neden yapmadı?</p>
<p>Bu <b>“vicdansızlık”</b> sözcüğünün ardında 34 cenaze yatıyor.</p>
<p>Ve, bu devletin içinden birileri, bizzat Çelik’in sözüyle söylersek, bu <b>“vicdansızlığı”</b> yaptı.</p>
<p>O <b>“vicdansızların”</b> bulunması lazım.</p>
<p>Çünkü bizim <b>“vicdansızlık”</b> dediğimiz şey aynı zamanda çok ciddi bir suç, Uludere’de hem vicdansızlık yapıldı hem de çok büyük bir suç işlendi.</p>
<p>Şu âna kadar ortaya çıkan veriler, o 34 kişinin kimliğinin devletin içindeki birileri tarafından bilindiğini, ona rağmen öldürüldüklerini gösteriyor.</p>
<p>Bu, <b>“vicdansızlık”</b> deyip geçebileceğimiz bir iş değil.</p>
<p>Öldürülen köylülerle ilgili dört saatlik Heron kaydı olduğunu Başbakan’ın açıklamalarından biliyoruz, şimdi o görüntüler Diyarbakır savcılığına gönderilmiş.
                                    	<br/><br/>
<a class="lnk2" href="/web/20130525040108/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-vicdansizlik.htm), [web.archive.org (arşiv bağlantısı)](http://web.archive.org/web/20130525040108/http://www.taraf.com.tr/ahmet-altan/makale-vicdansizlik.htm)
