# Panik

*Ahmet Altan 05.06.2012*

<div class="yazi"><p></p>
<p>Lokantalar genellikle böyle batar.</p>
<p>Müşteri azalmaya başlayınca elde kalan bayat yemekleri servise koyar, müşteri biraz daha azalır, böylece bir kısır döngüye girer ve kurtulamaz.</p>
<p>AKP’de böyle bir müşterisi azalan lokanta paniği var gibi geliyor bana.</p>
<p>Henüz oylarında bir azalma gözükmüyor ama Ali Atıf Bir’in dün <i>Bugün</i> gazetesinde yayımladığı TNS Şirketi’nin <b>“liderlerin form grafiği”</b>ne göre Başbakan Erdoğan ocak ayından nisan ayına kadar beş puan kaybetmiş.</p>
<p>Bu araştırmalar gerçeği ne kadar gösteriyor bilemem ama Erdoğan’ın böyle puan kaybettiği bir anketi çok uzun zamandır ilk kez görüyoruz.<br/><br/><b>“Ocak ayından”</b> bu yana demek <b>“Uludere’den bu yana”</b> demek.</p>
<p>AKP yönetimi, Uludere sarsıntısını herkesten daha iyi hissediyordur.</p>
<p>Alışmadıkları bir durumla karşı karşıyalar.<br/><br/><b>“Mazlum”</b> olmaktan <b>“zalim”</b> olmaya geçmek, <b>“devletin ve statükonun”</b> muhalifiyken statükonun temsilciliğine dönmek, dürüst dindarların desteğinin eksildiğini hissetmek, neredeyse hiçbir saygıdeğer aydın tarafından desteklenmemek, bütün Kürtlerin kalbini kıran bir parti olmak, Alevilerde derin kuşkular yaratmak, kadınları kızdırmak, bütün bunların birarada ortaya çıkması, AKP’nin on yıllık iktidarında hiç yaşanmadı.</p>
<p>Başbakan Erdoğan, kaybettiği <b>“müşterileri”</b> yeniden kazanmak için enerjik bir atılım yapabilecek gibi gözükmüyor şu anda, benim görebildiğim kadarıyla <b>“Milli Görüş”</b>ün bilmem kaç yıllık <b>“bayat”</b> yemeklerini sürüyor servise.<br/><br/><b>“Kürtaj”</b> dediler.<br/><br/><b>“Sezaryen”</b>i uluslararası komploya bağladılar.</p>
<p>Dün de Bekir Bozdağ, <b>“Diyanet laiklik ilkesine göre hareket eder”</b> diyen Anayasa maddesinden rahatsız olduklarını açıkladı.</p>
<p>Her saçmalık, başka bir saçmalığı doğuruyor.</p>
<p>AKP yöneticisine göre Diyanet <b>“laiklik”</b> sınırlamasına aldırmadan dini anlatabilmeliymiş.
                                    	<br/><br/>
<a class="lnk2" href="/web/20130525035050/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-panik.htm), [web.archive.org (arşiv bağlantısı)](http://web.archive.org/web/20130525035050/http://www.taraf.com.tr/ahmet-altan/makale-panik.htm)
