# Olumlu yarış

*Ahmet Altan 24.05.2011*

<div class="yazi"><p>Dünyanın her yanında siyasetçiler sıradan insanlara kıyasla daha <b>“kıvraktırlar”</b>, genellikle değişen durumlara göre pozisyon değiştirirler.</p>
<p>Bizdeki siyasilerin pozisyon değiştirme hızı, dünyadaki meslektaşlarından biraz daha fazladır.</p>
<p>CHP Genel Başkanı Kılıçdaroğlu’nun hızı ise artık herkesçe malum, diğer meslektaşlarından daha süratli davranabiliyor, dediklerinden geri dönebiliyor, bunu da daha önce pek rastlanmayan bir sıklıkta yapıyor.</p>
<p>Bütün bunlar biliniyor.</p>
<p>Ama gene de Kılıçdaroğlu’nun, yarın vazgeçecek olsa bile, bugün söyledikleri çok olumlu.</p>
<p><b><br/>“Barış için her bedeli öderim”</b> diyor...</p>
<p>KCK operasyonlarını eleştiriyor...</p>
<p>Avrupa standartlarında <b>“yerel yönetim özerkliği”</b> için söz veriyor.</p>
<p>Kılıçdaroğlu belki Batı’daki kentlerde yapacağı mitinglerde bu söylediklerinden vazgeçecek ama bu sözler söylenmiş olacak.</p>
<p><b><br/>“Bu sözlerin söylenmesinin gerektiği”</b> bizzat Kılıçdaroğlu tarafından kabul edilmiş olacak.</p>
<p>Ama bütün bunlardan daha önemlisi, Kılıçdaroğlu bu sözleriyle politikada <b>“olumlu bir yarışın”</b> yapılması için yolu açmış olacak.</p>
<p>Türkiye’de siyasi yarış genellikle <b>“savaş”</b> üzerinden yapıldı, iki tarafın da politikacıları <b>“daha savaşçı”</b> gözükerek seçmenlerinden oy istedi.</p>
<p>Bunu ilk kıran, <b>“Kürt açılımını”</b> gündeme getiren Başbakan Erdoğan oldu.</p>
<p>Daha sonra ya korktuğundan ya da <b>“politik hesaplarına”</b> şimdilik uymadığından geri çekildi.</p>
<p>Bugünlerde biraz daha <b>“ayrıntılı”</b> anlatmaya başladığı <b>“yeni anayasa”</b> hazırlıklarından söz ederek yeniden barışçı bir siyasete dönüyor.
                                    	<br/><br/>
<a class="lnk2" href="/web/20111123071936/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123071936/http://taraf.com.tr/ahmet-altan/makale-olumlu-yaris.htm)
