# Başbakan’ın anlamadığı

*Ahmet Altan 19.12.2010*

<div class="yazi"><p>Galiba bizim başbakan bu gerçeği hiç anlayamayacak.</p>
<p>Şemdinli’den bu yana ne zaman askerle anlaşmaya kalksa muhtırayı alnının ortasına yiyor.</p>
<p>Nedense cesaretini toplaması için mutlaka askerin sert bir çıkış yapması gerekiyor.</p>
<p>Halkın kendisine verdiği iktidarı cesaretle koruyup halktan alkışı aldıktan sonra yeniden ruhunun o ürkek ve uzlaşmacı yanı ortaya çıkıyor, <b>“anlaşabilir miyiz”</b> diye orduyla dansa kalkıyor.</p>
<p>12 eylüldeki büyük referandum zaferinden sonra büyük bir güç ve destek kazanmışken kalktı gene askerle anlaştı.</p>
<p>Gelişmiş hiçbir ülkede eşi bulunmayan pespaye bir Sayıştay Yasası çıkardı.</p>
<p>Ordunun harcamalarını Sayıştay denetleyecekti ama bu <b>“harcamaların gerekli olup olmadığını”</b> soramayacaktı.</p>
<p>Bu harcamaları halka açıklamayacaktı, lojmanlara, dinlenme tesislerine, makam arabalarına kaç para gittiğini biz hiç bilemeyecektik, alınan silahların gerekli olup olmadığı konusunda hiçbir fikrimiz olmayacaktı.</p>
<p>Üstelik bu <b>“gizliliğin”</b> kurallarını oluşturma yetkisini de Genelkurmay’a verdi.</p>
<p>Bu, halkın parasını halka sormadan generallere bağışlamak anlamına geliyordu.<br/><br/><i>Taraf</i>’tan başka hiçbir gazete bu rezaleti manşet yapmadı.</p>
<p>Başbakan’la yakın temas içinde olan <b>“yandaş medya”</b> Başbakan’ı üzmemek için sustu, hâlâ ihalelerin, kredilerin bol keseden gazete patronlarına dağıtıldığı 28 Şubat’ın hayalini kuran <b>“malum medya”</b> da orduyu sıkıntıya sokmamak için konuya arkasını döndü.</p>
<p>Bu yüzden, ülkenin büyük kısmı Sayıştay konusunda iktidarın orduyla birlikte nasıl bir fırıldak çevirdiğini hâlâ bilmiyor.
                                    	<br/><br/>
<a class="lnk2" href="/web/20111123190235/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123190235/http://taraf.com.tr/ahmet-altan/makale-basbakan-in-anlamadigi.htm)
