# Yumuşayarak sertleşmek...

*Ahmet Altan 20.05.2008*

<div class="taraf_structure_2col_1zq">
<div class="margen_n">



 <p>Resmî görevle yalancılık arasında sanırım kuvvetli bir ilişki var.<br/>
Devletle bir bağı olan herkes, yalan söylemek konusunda kendisine engin bir özgürlük bağışlandığına inanıyor.<br/>
Başbakan Tayip Erdoğan’ın TESEV Başkanı Can Paker’in evinde düzenlenen bir yemeğe katıldığını bildiren haber önce Kanal D’de sonra da Vatan gazetesinde kendine yer buldu.<br/>
Dün Başbakanlık bu haberle ilgili bir “yalanlama” yayınladı.<br/>
Hem yalanlıyor da hem de yalanlamıyor gibi tuhaf bir yalanlamaydı.<br/>
Hâlbuki bu yalanlama yalandı.<br/>
Çıkan haberler doğruydu.<br/>
Zaten o kadar kalabalık bir yemeği tümden yalanlamak da çok mümkün değildi.<br/>
O haberlerden okuduğumuz ve bizim de katılanlardan öğrendiğimiz gibi Başbakan önce Anayasa Mahkemesi’nin kararını beklemeyi düşünüyordu.<br/>
Bu bekleyiş sırasında “yumuşayarak” kendisine öfkeli olan “devletle” arasını düzeltmeye uğraşacaktı, sezilebildiği kadarıyla.<br/>
Başbakan’ın devlete karşı yumuşaması “millete” karşı sertleşmesi anlamına geliyor.<br/>
Biz bu “devlete” karşı yumuşak, millete karşı sert tavrı önce ?emdinli olaylarında gördük.<br/>
Bombalı cinayetler işleyen “devlet görevlileri” kayırıldı, olayın köklerini arayan savcının hayatı mahvedilerek milletin gerçekleri öğrenmesinin önü kesildi.<br/>
Ardından Kürtler “azarlandı”.<br/>
Sonra 1 Mayıs rezaletini yaşadık.<br/>
“Sertlik” yanlısı devlete “ben de sendenim” mesajı gönderilirken, millet sıkı bir sopadan geçirildi.<br/>
Başbakan, devlete karşı yumuşadığı sürece millete karşı sertlik belli ki sürecek.<br/>
Eğer, Anayasa Mahkemesi AKP’yi kapatırsa, gene Başbakan’ın o geceki toplantıda söylediklerinden anlaşıldığı kadarıyla, sertlikle yumuşaklık yer değiştirecek.<br/>
Başbakan, bu kapatma kararının sonuçlarına “teslim” olmayacak.<br/>
Bu sefer devlete karşı sertleşecek ve millete karşı yumuşayacak.<br/>
Bu kez, 27 Nisan muhtırasına karşı dik duran ve seçimlere giden Erdoğan çıkacak karşımıza.<br/>
Bütün ülkeyi şehir şehir dolaşacak.<br/>
Bir “mağdur” ve “mazlum” olarak olanları halkına şikâyet edecek.<br/>
Demokrasiyi yeniden keşfedecek.<br/>
Avrupa Birliği üyeliğinin Türkiye için ne kadar önemli olduğunu, kafasını defalarca duvara çarpmış biri olarak bir daha anlayacak.<br/>
Ve, yeni bir mücadeleye başlayacak.<br/>
Erdoğan’ın stratejisi böyle.<br/>
Ama sizin bir stratejiniz olduğunda mutlaka “karşınızdaki” güçlerin de bir stratejisi olacaktır.<br/>
Erdoğan’ın “uslu ve yumuşak” olmasının devleti ikna edeceğini sanmak biraz safça olur bence.<br/>
“Devlet”, eşlerinin başı bağlı olan herkesi bulundukları “makamlardan” indirmek istiyor, çıkan haberlere dikkatlice bakınca Cumhurbaşkanı Gül’ün de indirilecekler arasında olduğunu anlıyorsunuz.<br/>
Anayasa Mahkemesi’nin 367 kararından sonra bu ülkede artık yargı kararlarından söz ederken “mutlak hukuka” güvenilmesinin imkânsız olduğunu hepimiz biliyoruz.<br/>
Bu ülkede hukuka uysun ya da uymasın her şey yapılabilir.<br/>
Ayrıca, çıkacak bu kararlara “uygun bir zemin” yaratılması için de uğraşılacak.<br/>
?u anda “devletle barışma” adına peşi bırakılan Ergenekon’un tekrar devreye girmesi de hiç şaşırtıcı olmayacak.<br/>
Bunun nasıl bir bela olduğunu hepimiz tahmin edebiliriz.<br/>
Karışık bir dönemden geçeceğiz.<br/>
Erdoğan’ın “yumuşama” adına kaybettiği her dakikayı “karşısındaki güçler” kazanç hanelerine yazacaklar.<br/>
Devlete karşı yumuşayıp, millete karşı sertleşmek Erdoğan’ın işine yaramaz.<br/>
Sadece “rakiplerinin” mevzilerini kuvvetlendirmelerini sağlar.<br/>
Halkın, özellikle de AKP’nin tabanını oluşturan Anadolu’nun Başbakan’dan beklediği yumuşama, millete karşı yumuşamasıdır.<br/>
Demokrasiyi, özgürlüğü, Avrupa Birliği’ni yeniden önemseyen, hukukun gereğini vurgulayan bir başbakan siyaset iklimini tümüyle değiştirir.<br/>
Bu ülkede “devletle” siyasi iktidar arasındaki “çekişme” köksüz, yapay bir gerginliktir.<br/>
Gerçek gerginlik milletle yaşanandır.<br/>
Milletle yumuşama sağladığında, devletle arandaki o yapay ve köksüz gerginlik kendine yaşayacak bir alan bulamaz.<br/>
Söner gider.<br/>
22 Temmuz’u hatırlayın.<br/>
Asker bugün siyaset sahnesine çıkmamaya gayret ediyorsa bunu 22 Temmuz’a borçluyuz.<br/>
İkinci bir 22 Temmuz, yargıyı da siyasetten silecektir.<br/>
Ama 22 temmuzlar devletle değil milletle barışıp, yumuşama yaşayarak gerçekleşir ancak.<br/>
<br/>
06.05.2008</p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://www.taraf.com.tr:80/makale/552.htm), [web.archive.org (arşiv bağlantısı)](http://web.archive.org/web/20090907060335/http://www.taraf.com.tr:80/makale/552.htm)
