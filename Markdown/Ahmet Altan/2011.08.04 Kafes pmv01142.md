# Kafes

*Ahmet Altan 04.08.2011*

<div class="yazi"><p>Daha geçen yıla kadar Mısır’ın <b>“hâkim-i mutlak”</b>ı olan Mübarek şimdi bir kafes içinde yargılanıyor. Yirminci Yüzyıl, önce Avrupa’da sonra Ortadoğu ve Afrika’da <strong>“diktatörler çağı”</strong> oldu. Sanırım ilerde tarih yazacak olanlar Yirminci Yüzyıl’ı insanlığın bir aşamadan bir aşamaya geçişinde <b>“köprü yüzyıl”</b> olarak değerlendirecekler.</p>
<p>Benim görebildiğim kadarıyla insanlık tarihinde eşi benzeri olmayan üç büyük değişim yaşandı bu yüzyılda. </p>
<p>Büyük savaşlarda birbirlerini yenmek isteyen <b>“gelişmiş”</b> ülkelerin çabaları teknolojik ilerlemeyi olağanüstü hızlandırdı ve insana <b>“uzay teknolojisinin”</b> yolunu açtı.</p>
<p>Medya aletlerinin yaygınlaşması, siyaseti şeffaflaştırdı ve halkın siyasete katılımını sağladı.</p>
<p>İnsan bedeninin üretimdeki rolü azaldı ve insan <b>“düşüncesi”</b> yeryüzünün en fazla para getiren enstrümanı oldu.</p>
<p>Bu üç büyük adım, insanlığın beş bin yıllık yazılı tarihinde eşi görülmemiş değişimler...</p>
<p>Yirminci Yüzyıl’ın başlangıcıyla bitişine baktığımızda, tek bir yüzyılda, binlerce yılda gidildiğinden daha uzun bir mesafenin kat edildiğini görürüz.</p>
<p>İnsanın ancak kendi parçasını yok ederek ilerleyebilen <b>“vahşi doğası”</b> gereği, en büyük değişimlerin yaşandığı yüzyıl, tarihin de en kanlı yüzyılı oldu.</p>
<p>İki büyük <b>“dünya savaşı”</b>, sayısız miktarda savaş ve iç savaş yaşandı.<br/><br/><b>“Batı”</b> dünyası kendini <b>“gelişimin”</b> akıntısına bırakarak, kanı, vahşeti, savaşı, diktatörlükleri, ilkellikleri yaşayıp, yaşarken değişerek Yirminci Yüzyıl’dan geçip Yirmi Birinci Yüzyıl’a, bu yeni çağa en uygun siyasal ve sosyal yapıya sahip olarak vardı.
                                    	<br/><br/>
<a class="lnk2" href="/web/20111214093657/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-kafes.htm), [web.archive.org (arşiv bağlantısı)](http://web.archive.org/web/20111214093657/http://www.taraf.com.tr:80/ahmet-altan/makale-kafes.htm)
