# Işık ve devlet

*Ahmet Altan 24.09.2011*

<div class="yazi"><p>Bütün dünya, <b>“atom altı parçacıklarının”</b> ışık hızını aşmasını tartışıyor.</p>
<p>Yapılan deney on beş bin kere tekrarlanmış, her seferinde de bu parçacıklar <b>“ışık hızını”</b> aşarak hedefe varmış ama deneyi yürüten bilim adamları gene de emin olamıyorlar, <b>“Başkası da denesin, onlar da aynı sonuca erişirse emin oluruz”</b> diyorlar.</p>
<p>Bu kadar kuşkulu davranmakta çok haklılar çünkü buluşları doğruysa insanoğlunun bildiği bütün fizik kuralları, dünyayla ve evrenle ilgili teoriler altüst olacak.</p>
<p>Evreni, dünyayı, maddeyi bambaşka bir gözle incelememiz, bir anlamda her şeye yeni baştan başlamamız gerekecek.</p>
<p>Tabii bu, <b>“uzayda yolculuktan” “ışınlanmaya”</b> kadar birçok hayali de gerçekleştirecek yolu açacak.</p>
<p>Umarım İsmet Berkan pazar günü o harika <b>“fizik”</b> yazılarından birini yazıp bize ne olup bittiğini daha iyi ve daha ayrıntılı biçimde anlatır.</p>
<p>Dünya <b>“ışık hızının aşılmasıyla”</b> uğraşıyor ama biz Türkiye’de yaşadığımız için bizim gündemimiz farklı, biz henüz Kürt sorununun çözümü aşamasındayız.</p>
<p>Işık hızını çözme aşamasına biraz yavaş ilerliyoruz.</p>
<p>Bütün <b>“büyük devlet”</b> övünmelerimize rağmen galiba ilerlemiyoruz bile.</p>
<p>Önceki akşam Başbakan Erdoğan’ın Birleşmiş Milletler’deki konuşmasını dinledim, etkileyici bir konuşmaydı bence, Somali’den başladı, İsrail, Kıbrıs, Suriye, Azerbaycan’dan bir tur attı.</p>
<p>İki küçük sorun vardı, İsrail’i BM kararlarına uymamakla suçlarken Türkiye’nin BM’nin Kıbrıs kararlarına ne kadar uyduğunu söylemedi.</p>
<p>İkincisi de, Gazze meselesinin çözümünü isterken Kürt meselesinden bahsetmedi.</p>
<p>Ortadoğu, Kuzey Afrika ve Doğu Akdeniz bölgesinde <b>“ağırlıklı bir rol”</b> talep eden ülkenin kendi içini, üstünde durduğu zemini sağlam tutması gerekiyor sanırım.
                                    	<br/><br/>
<a class="lnk2" href="/web/20111219041037/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-isik-ve-devlet.htm), [web.archive.org (arşiv bağlantısı)](http://web.archive.org/web/20111219041037/http://www.taraf.com.tr:80/ahmet-altan/makale-isik-ve-devlet.htm)
