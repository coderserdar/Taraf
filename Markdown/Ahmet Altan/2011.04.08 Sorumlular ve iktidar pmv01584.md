# Sorumlular ve iktidar

*Ahmet Altan 08.04.2011*

<div class="yazi"><p>Ordunun yürüyen bir dava konusunda hâlâ muhtıra verebildiği bir ülke burası.</p>
<p>AKP hükümeti, zor bela kazanılmış mevzilerden geri adım attığı, milliyetçiliğe, tutuculuğa saptığı, Avrupa Birliği’nden uzaklaştığı anda ordu muhtırayı, siyasi iktidarın da, yargının da alnına çaktı.</p>
<p>Muhalefetten, iktidarın bu <strong>“gerilemesini”</strong> ve ordunun muhtırasını eleştiren ses çıktı mı?</p>
<p>AKP iktidarından nefret edenler, bu hükümeti, orduya böyle bir iktidar alanını yeniden açtığı için eleştirdiler mi?</p>
<p>AKP hükümeti de dâhil bu ülkedeki bütün hükümetler, bir türlü gerçek iktidar olamadılar, küçük hesaplar ve büyük korkularla iktidarı sahiplenemediler.</p>
<p>Hâlâ gerçek bir devlet yapısına kavuşamamış, hâlâ halkın iradesini yönetime bütünüyle yansıtmayı becerememiş bu toplumda, bütün bu rezilliğin ana damarını gösteren bir katliamın ipuçları ortaya çıktı geçen gün.</p>
<p>2000 yılında utanmazca <strong>“hayata dönüş”</strong> diye adlandırılan bir hapishane operasyonunda mahkûmları öldürmek için önceden planlar yapıldığı anlaşıldı.</p>
<p>Halka <strong>“hayata dönüş”</strong> diye sunulan operasyonun gerçek adı olan <strong>“Tufan”</strong>, zaten operasyonu düzenleyenlerin amacını da ortaya koyuyor.</p>
<p>Bayrampaşa Cezaevi’nde 12 kişinin ölümüne yol açan o korkunç ve kanlı saldırının sorumlusu olarak bugün 39 tane er yargılanıyor yalnızca.</p>
<p>Sorumlu onlarmış.</p>
<p>Daha önceden bu operasyon için karar veren, bu operasyonun planlarını hazırlayan ve bu operasyonu yönetenler <strong>“sorumlu”</strong> değiller, düşünebiliyor musunuz?</p>
<p>Üstelik de bu operasyonun yapıldığı sırada başbakanlık koltuğunda <strong>“hümanist”</strong> Ecevit oturuyordu.
                                    	<br/><br/>
<a class="lnk2" href="/web/20111123173020/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123173020/http://taraf.com.tr/ahmet-altan/makale-sorumlular-ve-iktidar.htm)
