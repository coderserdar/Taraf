# Işık

*Ahmet Altan 06.07.2012*

<div class="yazi"><p>İsviçre’deki araştırmayı müthiş bir ilgiyle izliyorum.</p>
<p>Doğanın mucizeleri ve o mucizelerden biri olan<strong> “insan zekâsının”</strong> evreni anlamak için gösterdiği muhteşem çaba beni gerçekten büyülüyor.</p>
<p>Evrenin büyük bir patlamayla başladığını kabul ediyor insanlık, uzayda<strong> “patlamanın olduğu bölgede”</strong> saptanan<strong> “ısı farkı”</strong> bu teoriyi doğruluyor.</p>
<p>Nedenini bilemediğimiz bir patlama oluyor, trafik kazası geçiren bir benzin tankeri gibi patlıyor<strong> “bir şey”</strong>, o patlamayı seyrettiğinizi düşünün, ısı ve ışık yayılıyor ortalığa sonra o ışığın içinde rengârenk kürecikler belirip dönmeye başlıyor.</p>
<p>Patlamanın yarattığı ısı ve ışık<strong> “maddeye”</strong> dönüşüyor, güneşler, yıldızlar, gezegenler, galaksiler, nebulalar oluşuyor.</p>
<p>İnsanoğlu<strong> “neyin patladığını, niye patladığını”</strong> sorgulamıyor.</p>
<p>Bunu<strong> “şimdilik”</strong> anlayamayacağını düşünüyor.</p>
<p>O patlamadan sonra <strong>“ışık”</strong> nasıl maddeye dönüşüyor, bunu kavramak için uğraşıyor.</p>
<p>Ne oldu?</p>
<p>Bunun için aralarında en ünlüsünün Higgs olduğu birkaç bilimadamı bir teori ileri sürüyor.<br/><br/><strong>“Küçük parçaçıklardan” </strong>oluşan bir alan var, bu alanın içinden geçen ışığa bu parçaçıklar yapışıyor ve ışığın bir <strong>“kitle”</strong>, bir ağırlık kazanmasını sağlıyor.</p>
<p>Bu<strong> “küçük parçaçıklara”</strong> da bilimadamları <strong>“Higgs bozonu”</strong> ya da <strong>“tanrı parçaçığı”</strong> adını takıyorlar.<br/><br/>İsviçre’de binlerce bilimadamı, uzun yıllarını harcayarak, <strong>“büyük patlamanın”</strong> küçük bir örneğini gerçekleştirdi ve orada ışığı maddeye çeviren<strong> “küçük parçaçığı” </strong>buldu.</p>
<p>Kâinatın nasıl oluştuğunu ortaya çıkarmış oldu böylece.</p>
<p>En azından benim anladığım bu, yanlış anladıysam yarın fizikçi dostlardan<strong> “siz bir aptalsınız”</strong> yargısının en zarif biçimde dile getirilmiş biçimlerinden oluşan mailleri alırım.
                                    	<br/><br/>
<a class="lnk2" href="/web/20130525025421/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-isik.htm), [web.archive.org (arşiv bağlantısı)](http://web.archive.org/web/20130525025421/http://www.taraf.com.tr/ahmet-altan/makale-isik.htm)
