# Hoşnutluk ve hoşnutsuzluk

*Ahmet Altan 07.06.2011*

<div class="yazi"><p>Müthiş gelişmeler oluyor.</p>
<p>12 Eylül darbesinin komutanı Kenan Evren dün savcıya <b>“darbe yapmak suçundan”</b> ifade verdi.</p>
<p>İnsanları idam sehpasına gözünü kırpmadan göndermiş biri Evren.</p>
<p>Diyarbakır Cezaevi’nde yapılan korkunç işkencelerin bir numaralı sorumlusu.</p>
<p>Bu ülkeye çok acı çektirdi.</p>
<p>Şimdi <b>“yaşlı”</b> olduğu için ona dokunulmaması gerektiğini savunanlar var.</p>
<p>Doğrusu, bu toprakların geleneklerinden olan <b>“yaşlıya hürmet”</b>, benim de paylaştığım,  her zaman haklı bulmasam da <b>“anlaşılır”</b> bulduğum bir davranış biçimidir ama Evren gibi <b>“Asmayalım da besleyelim mi”</b> diyen birisi için geçerli değildir.</p>
<p>Evren, insanlık suçu işledi.</p>
<p>Darbe yaparak, ülkesine ve toplumuna ihanet etti.</p>
<p>Kaç yaşına gelirse gelsin <b>“hürmeti”</b> hak etmeyen bir suçludur benim gözümde.</p>
<p>Evren’in <b>“darbecilikten”</b> sorguya çekildiğini görmek bile o günlerin acılarını hatırlayanlar için çok önemli bir olaydır.</p>
<p>Evren’in ifadesinin alınmasından iki gün önce de eski Özel Harekât’çı polislerden Ayhan Çarkın <b>“faili meçhul”</b> cinayetlerle ilgili bilgiler verdi.</p>
<p>Polislerin insanları yakalayıp nasıl öldürdüklerini anlattı.</p>
<p>Götürüp götürüp öldürüyorlarmış.</p>
<p>Öldürmeye o kadar alışmışlar ki polislerden biri Çarkın’a bir UZI verip, <b>“Al bakalım bacanak, sen de milli ol”</b> diyerek bir kurbanı öldürmesini istemiş.</p>
<p>Çarkın niye öldürdüklerini sorduğunda da bunun <b>“devletin”</b> emri olduğunu söylemişler.</p>
<p>Ayhan Çarkın’ın ifadeleri ve bundan sonra olacak hukuki gelişmeler, büyük bir ihtimalle Susurluk-Ergenekon hattında işlenen korkunç suçları, karanlık bağlantıları, devletin mafyalaşmasını ve bütün bunların suçlularını ortaya çıkaracak.
                                    	<br/><br/>
<a class="lnk2" href="/web/20111214090655/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-hosnutluk-ve-hosnutsuzluk.htm), [web.archive.org (arşiv bağlantısı)](http://web.archive.org/web/20111214090655/http://www.taraf.com.tr:80/ahmet-altan/makale-hosnutluk-ve-hosnutsuzluk.htm)
