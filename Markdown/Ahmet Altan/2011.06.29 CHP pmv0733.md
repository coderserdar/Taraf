# CHP

*Ahmet Altan 29.06.2011*

<div class="yazi"><p>Neyi istediğini tarif edemezsen, istediğini söylediğin şeyi alamazsın.</p>
<p>Çünkü karşındaki ne istediğini anlamaz.</p>
<p>CHP’nin ne istediğini anlayan var mı?</p>
<p>Diyor ki, <b>“Benim tutuklu bulunan milletvekillerim serbest bırakılsın yoksa Meclis’te yemin etmem”</b>.</p>
<p>Bunu kimden istiyor?</p>
<p>Meclis’te yemin etmediğine göre bunu <b>“siyasi”</b> bir sorun olarak görüyor ve hükümetin çözmesini talep ediyor.</p>
<p>Hükümetin <b>“yargıya emir vermesini mi”</b> istiyor?</p>
<p>Söylediği bu mu?</p>
<p>Bunu en ham ervah bile söyleyemez.</p>
<p>Tamam, bizde yargı işleri karışıktır ama karışıklığı <b>“meşrulaştıran”</b> bir siyasi talep <b>“gayrımeşru”</b> olur.</p>
<p>CHP, böyle gayrımeşru bir talepte bulunduğu ve talebi karşılanmadığı için mi yemin etmiyor?</p>
<p>Bu, akla uygun değil.</p>
<p>Peki, yemin etmeyerek <b>“yargıyı”</b> mı tehdit ediyor?</p>
<p>Yargı, CHP’nin Meclis’te yemin etmemesinden niye korksun?</p>
<p>Meclis’ten <b>“yargıyı korkutmaya”</b> kalkmak <b>“kuvvetler ayrılığını”</b> reddetmek anlamına gelmiyor mu?</p>
<p>CHP, kendi işine geldiği için <b>“kuvvetler ayrılığını”</b> ret mi edecek?</p>
<p>Nereden baksanız bu CHP <b>“sorunsalının”</b> içinden çıkamazsınız.</p>
<p>Baştan sona saçma çünkü.</p>
<p>Ne ne istediği anlaşılıyor, ne bunu kimden istediği.</p>
<p><b><br/>“Allah akıl fikir versin”</b> denecek bir durum.</p>
<p>Koskoca parti gidip Ergenekon’a esir düştü.</p>
<p>Ergenekon sanıklarını hapisten çıkartacağım derken kendisi Meclis’e giremez hale geldi.
                                    	<br/><br/>
<a class="lnk2" href="/web/20111214085851/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/ahmet-altan/makale-chp-5.htm), [web.archive.org (arşiv bağlantısı)](http://web.archive.org/web/20111214085851/http://www.taraf.com.tr:80/ahmet-altan/makale-chp-5.htm)
