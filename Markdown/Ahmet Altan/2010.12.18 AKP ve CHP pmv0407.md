# AKP ve CHP

*Ahmet Altan 18.12.2010*

<div class="yazi"><p>Geçen gün Yıldıray Oğur, AKP’nin çeşitli konularda attığı bunca demokratik ve cesur adıma rağmen hâlâ bu iktidarı desteklemekten, onun yaptığı <b>“ilerici”</b> hamleleri alkışlamaktan kaçınan ama CHP’nin en küçük jestlerinden bile bir ümit yaratmaya çalışan <b>“solcuları”</b> eleştiren muhteşem bir yazı yazdı.</p>
<p>Yazısını ve analizlerindeki hakkaniyeti hayranlıkla okudum.</p>
<p>Sanırım bir tek <b>“sözcükte”</b> Oğur’un analizlerine itirazım var.</p>
<p>AKP’nin değişimini ve başarılarını görmeyip sürekli CHP’den bir şeyler bekleyenlerin <b>“solcular”</b> olduğu görüşünün tam gerçeğe oturmadığını düşünüyorum.</p>
<p>Marksist kökenden gelen gerçek solcuların çoğu AKP’nin demokratik adımlarını destekliyor.</p>
<p>AKP’ye kuşkuyla bakıp, CHP’den <b>“bir şeyler yapmasını”</b> bekleyenler <b>“solcular”</b> değil; bu beklentiyi besleyenler, karmaşık, kozmopolit, özgür <b>“şehirli”</b> yaşamın <b>“taşralı”</b> bir baskı altına alınacağından endişelenen ve şehrin özgürlüğünü rahatça kullanarak <b>“şehirli bir hayat süren şehirliler”</b>.</p>
<p>Ve, AKP’yi destekleyen <b>“solcuların”</b>, harcında <b>“şehirlilik”</b> bulunanları da, bütün desteklerine rağmen bazı olaylar karşısında <b>“solcu olmayan şehirlilerin”</b> yaşadığı irkilmeyi yaşıyorlar.</p>
<p>Bunu, çok yeni ve çok açık bir örnekle anlatmak mümkün.</p>
<p>Ankara’da polis, bir baro başkanının da eşiyle birlikte yemek yiyebildiği bir lokantayı bastı ve çocuklarıyla birlikte o lokantaya gelenlerin kimliklerini aldı, tutanaklar tuttu, orada yemek yiyen insanları huzursuz etti.</p>
<p>Orası bir pavyon, bir meyhane, berduş yatağı bir keşhane değildi.</p>
<p>Dünyanın her yanında <b>“şehirlilerin”</b> çocuklarıyla birlikte gittikleri, içki de içilen bir lokantaydı.
                                    	<br/><br/>
<a class="lnk2" href="/web/20111123190130/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123190130/http://taraf.com.tr/ahmet-altan/makale-akp-ve-chp.htm)
