# Üç seçenek...

*Ahmet Altan 13.12.2009*

<div class="taraf_structure_2col_1zq">
<div class="margen_n">



 <p>Bu ülkede tahminen yirmi milyon Kürt ve elli milyon Türk yaşıyor. <br/><br/>Bu iki grubun ilişkilerini belirleyecek üç seçenek var. <br/><br/>Türkler ve Kürtler ayrılırlar, toprak paylaşılır. <br/><br/>Türkler ve Kürtler birarada ama sürekli çatışarak, savaşarak, kan dökerek yaşarlar. <br/><br/>Türkler ve Kürtler, birarada, herkesin eşit olduğu, kimsenin ırkından dolayı ikinci sınıf vatandaş sayılmadığı bir düzende yaşarlar. <br/><br/>Benim görebildiğim kadarıyla dördünce bir seçenek yok. <br/><br/>Kürtlerle Türkler bu üç ihtimalden birini seçecekler gelecekleri için. <br/><br/>Ayrılmak isteyebilirler. <br/><br/>Bugün Türklerin arasında da, Kürtlerin arasında da “ayrılalım” diyenler var, bunu açıkça yazanlar da çıkıyor. <br/><br/>“Bir referandum yapalım, bu ilişkiyi koparalım” diyorlar. <br/><br/>Bu mümkün. <br/><br/>Mutsuz birliktense, mutlu ve hoşnut bir ayrılık evladır. <br/><br/>Çeklerle Slovaklar, anlaşıp ayrıldılar, Belçika’da ayrılık konuşuluyor, bildiğim kadarıyla Kanada’da, İtalya’da, İspanya’da “ayrılıkçı” partiler varlıklarını sürdürüyor. <br/><br/>Ama bunu “çatışma” sürerken gerçekleştiremezsiniz. <br/><br/>Silahlar patlarken, “ayrılık” ancak silahla olur. <br/><br/>Büyük bir “iç savaş” yaşanması gerekir. <br/><br/>Görebildiğim kadarıyla Kürtlerin de Türklerin de arasında böyle bir “iç savaş” felaketinin yaşanmasını isteyenler çoğunluğu oluşturmuyor. <br/><br/>PKK bile “biz ayrılmak istemiyoruz” diyor. <br/><br/>Görünür bir gelecekte “ayrılma” ihtimali yok. <br/><br/>İkinci seçenek, birarada ama sürekli savaşarak yaşamak. <br/><br/>Yirmi beş yıldır sürdürdüğümüz durum bu. <br/><br/>Bu çatışmada elli bin insanımızı kaybettik, ülkenin yüzlerce milyarlarca doları gitti, çok acı çektik. <br/><br/>Üç seçenek içinde en kötüsü, en sancılısı bu ve biz bunu tercih ettik. <br/><br/>Şu anda MHP, CHP, PKK ve devletin bir bölümü bu durumun aynen sürmesini istiyor. <br/><br/>MHP ve CHP “barış” ihtimaline açıkça karşı çıkarak, PKK, barış ihtimali belirdiğinde Reşadiye baskınını yaparak “pozisyonlarını” belirliyorlar. <br/><br/>Bu çatışma halinin, Türk ve Kürt halklarına bir yararı yok. <br/><br/>Acıdan başka hiçbir sonuç vermiyor bu çatışma. <br/><br/>Zaten CHP ve MHP, bu çatışmanın nasıl toplumsal bir yarar sağlayacağı konusunda tek kelime etmiyorlar. <br/><br/>Sadece, “herkes Türktür, Kürtlerin Kürt olduğunu kabul etmek ülkeyi böler” diyorlar. <br/><br/>Böyle diyorlar ama “bölünmemiş” bu ülkenin güneydoğusuna gidemiyorlar, Güneydoğu’da bir miting yapamıyorlar, Kürtlerden tek oy alamıyorlar ve bölgesel “Türk partileri” haline geliyorlar. <br/><br/>Bir yandan “bölünmeyelim” diyorlar ama bir yandan da sadece “Türklerden” ve belli bölgelerden oy alan partiler haline gelerek “siyasi bir bölünmüşlüğü” fiilen yaşıyorlar. <br/><br/>“Bölünmeden bölünmek” gibi bir tuhaflığı bizzat kendileri yaratıyorlar. <br/><br/>PKK ise hem “ayrılığa” karşı çıkıyor, hem de “barışa” karşı çıkıyor. <br/><br/>Hem ayrılmayacağız, hem barışmayacağız. <br/><br/>Ne yapacağız peki? <br/><br/>Sürekli çatışacağız, sürekli savaşacağız, sürekli birbirimizi öldüreceğiz. <br/><br/>Bunun Kürt ya da Türk halkına faydası ne? <br/><br/>Biz, barışı torpilleyen Reşadiye baskınını eleştirdik diye PKK bizi tehdit ediyor, <i>Taraf</i>’a Güneydoğu’da boykot uygulamaya çalışıyor, bazı PKK sempatizanları ağır mektuplar gönderiyor ama henüz tek bir kişiden bile “Reşadiye baskınının Kürt halkına nasıl bir yarar sağladığını” anlatan bir mektup almadım. <br/><br/>PKK bizi tehdit etmeyi bıraksın da bu baskından sonra yaşadığı hayal kırıklığıyla ağlayan kendi insanlarına bu “baskının” yararlarını anlatsın, anlatabiliyorsa. <br/><br/>Üçüncü seçenek birarada barış içinde yaşamak, eşit hakların “anayasal” güvenceye kavuşması, demokratik bir düzen kurmak, hukuku yerli yerine oturtmak. <br/><br/>Bugün birçok insan “barışı” savunmakla, “AKP’yi savunmayı” eşanlamlı görüyor. <br/><br/>Çünkü ne yazık ki AKP’den başka “barış sürecine” sahip çıkan bir kitle partisi yok. <br/><br/>AKP’den başka kimse barış sürecine sahip çıkmazsa, AKP de barış önerisinin sahibi olur, bundan hoşlanmıyorsanız AKP’nin bu konudaki eksikliklerini giderecek bir barış projesiyle ortaya çıkarsınız. <br/><br/>Hem bir “barış projeniz” olmayacak, hem de “bu projeye AKP sahip çıkıyor, onun için ben barışa karşıyım” diyeceksiniz. <br/><br/>Bu sahtekârlıktır, savaş isteyenlerin bulduğu saçma sapan bir bahane olmaktan öteye gitmez. <br/><br/>Bugün herkes bu üç seçenekten birini seçip, net bir şekilde tavrını açıklamalı bence. <br/><br/>Ben üçüncü seçenekten yanayım, insanların birarada, mutlu ve eşit yaşamasını isterim ama Kürtlerle Türkler “illa ayrılalım” derse buna da benim kişisel bir itirazım olmaz. <br/><br/>En berbatı ise bence ikinci seçenektir çünkü bu seçenek “ölüm” demek, “acı” demek. <br/><br/>İkinci seçeneği tercih edenlerin “insanların ölümünden” mutlaka bir çıkarları vardır. <br/><br/>O “çıkarın” ne olduğunu gördüğünüzde tarafınızı seçmeniz de kolaylaşır.</p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://www.taraf.com.tr:80/makale/9005.htm), [web.archive.org (arşiv bağlantısı)](http://web.archive.org/web/20100218122012/http://www.taraf.com.tr:80/makale/9005.htm)
