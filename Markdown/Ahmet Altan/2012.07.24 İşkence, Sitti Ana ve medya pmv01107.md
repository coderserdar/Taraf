# İşkence, Sitti Ana ve medya

*Ahmet Altan 24.07.2012*

<div class="yazi"><p>Bir ülkenin ışığı medyasıdır.</p>
<p>Medyanın şalterini indirdiniz mi bütün ülke kararır ve olanları kimse görmez.</p>
<p>Bizim medya, şalteri genellikle inik duran bir medya.</p>
<p>Parayı veren şalteri aşağıya çekiyor.</p>
<p>Ahlaksızlık ve mesleğine ihanet bir <b>“suç”</b> olsaydı bu medya herhâlde müebbede mahkûm olurdu.</p>
<p>Böylesine ahlaktan, vicdandan, haysiyetten yoksun bir medyanın örnekleri herhâlde vardır ama o medyaya sahip ülkeler sanırım bu toplumdaki insanların benzemekten çok hoşlandıkları toplumlar değildir.</p>
<p>İşkenceden mahkûm olmuş bir polis şefi İstanbul’da üst düzey bir göreve atanıyor.</p>
<p>Mahkemede mahkûm olmuş.</p>
<p>Yetmemiş Avrupa İnsan Hakları Mahkemesi’nde de Türkiye bu <b>“davaları”</b> yeterince iyi sorgulamadığı ve gereğini yapmadığı için suçlu bulunmuş.</p>
<p>İşkenceye uğrayan, ırzına geçilen kadınların anlattıkları korkunç.</p>
<p>Medyanın, ne işkence mahkûmu olan polisle, ne de <b>“işkenceden mahkûm olan bir polisi”</b> terfi ettiren siyasi iktidarla bir sorunu var.</p>
<p>Bu ülkenin medyasına böyle bir tayin normal gözüküyor.</p>
<p>Ben 17 yaşında <i>Akşam</i> gazetesinde stajyer muhabir olarak çalışmaya başladığımda beni Emniyet’e göndermişlerdi, orada polislere gidip <b>“hadi sanıkları dövelim”</b> diyen muhabirlere rastlamıştım, bir gazeteci falakanın sopasını da tutmuştu.</p>
<p>O günden bugüne çok da değişen bir şey yok gördüğüm kadarıyla.</p>
<p>Bugün de aynı <b>“falakanın”</b> ucunu sessizlikleriyle tutuyorlar.</p>
<p>Bu ahlaksız sessizliği benimseyen medyanın bir kısmı da <b>“dindar”</b>, gidin her akşam bir iftarda rastlarsınız onlara, işkencecilik karşısında sus, kadınların ırzına geçtiği için yargılanan birinin siyasi iktidar tarafından terfi ettirilmesi karşısında ağzını açma, sonra da git <b>“dindar”</b> biri olarak iftarını yap.
                                    	<br/><br/>
<a class="lnk2" href="/web/20130525023412/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-iskence-sitti-ana-ve-medya.htm), [web.archive.org (arşiv bağlantısı)](http://web.archive.org/web/20130525023412/http://www.taraf.com.tr/ahmet-altan/makale-iskence-sitti-ana-ve-medya.htm)
