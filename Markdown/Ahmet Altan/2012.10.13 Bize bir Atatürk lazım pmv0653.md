# Bize bir Atatürk lazım

*Ahmet Altan 13.10.2012*

<div class="yazi"><p>Diğer gazetelerde genel yayın müdürleri yazarlara <b>“iktidarı sert eleştirmeyin”</b> diyor.</p>
<p>Bizim gazetede yazarlar genel yayın müdürüne <b>“iktidarı sert eleştirme”</b> diyor.</p>
<p>Bu farklılığın beni eğlendirdiğini itiraf etmeliyim.</p>
<p>Tersi beni utançtan öldürürdü.</p>
<p>Bu arada Oral Çalışlar gibi dostlarımız da <b>“kavgaya”</b> katılıyorlar.</p>
<p>İrlanda’da bir barda iki İrlandalı kıyasıya bir kavgaya tutuşmuş, üçüncü İrlandalı yanlarına yaklaşmış, <b>“affedersiniz”</b> demiş, <b>“özel değilse ben de katılabilir miyim?”</b></p>
<p>Kavgamız <b>“özel”</b> değildir, müsait olan bütün dost ve müşterilerimizi kavgamıza bekliyoruz.</p>
<p>Şimdi dönelim kavgamıza.</p>
<p>Kemalist eğitimin muhteşem başarısını teslim etmek zorundayız, <b>“bize bir Atatürk lazım”</b> inancını bu ülkenin çocuklarının damarlarına öyle bir zerk etmişler ki en akıllı bildiğin adamlarla tartışırken bile iş geliyor <b>“bize bir Atatürk lazım”</b>a dayanıyor.</p>
<p>Güçlü bir <b>“tek adam”</b> olacak, asıl niyetini saklayarak halktan oy toplayacak, halkı <b>“tavlamak”</b> için faşistleşecek, o tek adam faşistleşip güçlendikçe de biz <b>“barışa”</b> yaklaşacağız.</p>
<p>Ben basit bir adamım, karışık işlere pek aklım ermez, benim gördüğüm ve bildiğim şudur:</p>
<p>Faşizme yaklaştıkça, faşizme yaklaşırsın.</p>
<p>Tabii şu sorular da cevaba muhtaç:</p>
<p>Referandum öncesi demokrasi ve barış söylemlerinin şaha kalktığında yüzde 58 destek alan bir iktidar, bugün <b>“gizlice”</b> barışa yürümek ve halk desteği bulmak için neden <b>“milliyetçi”</b> bir dile, Uludere’de gerçekleri saklamaya, Avrupa Birliği’nin demokratik kriterlerinden uzaklaşmaya, medyaya baskı yapmaya, işkencecileri yükseltmeye mecbur?</p>
<p>Avrupa standardında bir demokrasiyi benimsersek, devleti şeffaflaştırırsak, bizim aydınların iyice küçümsemeye başladığı bu halk <b>“barış istemiyoruz” </b>diye ayaklanacak mı?</p>
<p><b><br/>“Halk”</b> denen bu insanların bir çılgınlar kalabalığı olduğunu mu düşünüyorsunuz?</p>
<p>Peki, hükümeti destekleyenler gittikçe demokrasiden uzaklaşan bu <b>“tek adamlığın”</b> uyguladığı baskı politikalarının bizi <b>“barışa”</b> götürdüğünü nereden biliyorlar?</p>
<p>Çünkü o adamın <b>“niyetinin”</b> barış olduğunu <b>“seziyorlar”</b>.
                                    	<br/><br/>
<a class="lnk2" href="/web/20130525030716/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/ahmet-altan/makale-bize-bir-ataturk-lazim.htm), [web.archive.org (arşiv bağlantısı)](http://web.archive.org/web/20130525030716/http://www.taraf.com.tr/ahmet-altan/makale-bize-bir-ataturk-lazim.htm)
