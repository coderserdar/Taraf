# Gidelim buralardan...

*Barbaros Altuğ 10.01.2012*

<div class="yazi"><img align="left" alt="Gidelim buralardan..." border="0" src="http://www.taraf.com.tr/fotoraflar/makaleler/gidelim-buralardan_4423_orijinal.jpg" style="border-right-width:10px; border-color:#FFFFFF"/><p>Lapa lapa kar yağacağını umut ediyorlar o gün. Önce yüzlerce yıllık Gar Lokantası’nda bir şeyler yenecek yolculuk öncesi, sonra herkes beyaz yataklı kompartımanlarına yerleşecek. Vakti gelip tren hareket ettiğinde trenin lokantasında bir tek atılacak bu kez ve ertesi sabaha kadar tıkır tıkır giden trenin sesiyle uyunacak.</p>
<p>Sonra trenden inip, karların altında kendilerini bekleyen beyaz atlı faytonlara binecekler; üşümesinler diye beyaz kürklü örtüler de olacak faytonlarda. Gidecekleri yere vardıklarında güzeller güzeli kızlar ve yakışıklı genç erkekler tarafından karşılanacaklar; birer kadeh şampanya içerken gösteriyi bekleyecekler. </p>
<p>Ve perde kalktığında operaların operası <b><i>Don Giovanni</i></b>’yi seyretmeye başlayacaklar. </p>
<p>Vallahi anlattığım olay Viyana veya St. Petersburg’da geçmeyecek; AKM kapandı kapanalı içi kan ağlayan opera sevenlerin (kanarya sevenler kadar olmasa da var böyle bir mutlu azınlık da) büyük bir prodüksiyona hasret kaldıkları İstanbul’da da değil, hayır. Olay, 2012 yılının Ankara’sında geçecek. 1930’lu yıllardan beri, Atatürk’ün çarliston kıyafetli kadınlarla dans ettiği fotoğraflara iç geçirip “Ah Ankara!” nostaljisi yapanların şimdiden güve yemiş gala kıyafetlerini hazırlaması için haber veriyorum! </p>
<p>İstanbul’un medarı iftiharı, operacıların gönlünde taht kuran <b>Yekta Kara</b>, bu kez yemedi içmedi, <i>Don Giovanni</i>’yi Ankara’da sahneye koymasının şerefine 15 kişilik bir seçkin arkadaş grubunu işte tam da anlattığım şekilde Ankara’da ağırlamayı kafaya koydu.
                                    	<br/><br/>
<a class="lnk2" href="/web/20120507200454/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/barbaros-altug/makale-gidelim-buralardan.htm), [web.archive.org (arşiv bağlantısı)](http://web.archive.org/web/20120507200454/http://www.taraf.com.tr/barbaros-altug/makale-gidelim-buralardan.htm)
