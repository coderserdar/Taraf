# Bilinenler, bilinmeyenler

*Barbaros Altuğ 25.09.2012*

<div class="yazi"><img align="left" alt="Bilinenler, bilinmeyenler" border="0" src="http://www.taraf.com.tr/fotoraflar/makaleler/bilinenler-bilinmeyenler_114_orijinal.jpg" style="border-right-width:10px; border-color:#FFFFFF"/><p>Köşemiz gizli gözdelerden; mesela <b><i>Habertürk</i></b> diyelim çorlamalara doyamıyor burda çıkan yazıları, haberleri. Dün de manşetüstü bir “özel haber” koymuşlar; <b>Beren Saat</b> <b><i>Revenge</i></b>’in Türkiye uyarlamasında oynayacakmış ve bu “özel haber”iymiş <i>Habertürk</i>’ün. Birkaç “özel haber” daha çıkarabilmesi için dört kol çengi, kuşe kâğıda renkli menkli Faltaylı gazetesinin bu köşe feda olsun ne diyelim... Kiliselerin üstüne konmayı ve “<i>isteyen olursa satmayı</i>” mubah gören bir Müslüman’dan bir iki manşetüstünü esirgeyecek değil bu gönlübol kulunuz. İşte birkaç “özel haber” daha <i>Habertürk</i>’e o zaman...<br/><br/><br/></p>
<h3>Perdenin arkası</h3>
<p><b><br/></b>Geçen haftanın en güzide sanat olayı <b>Altın Koza</b> idi şüphesiz. Herkes yazdı çizdi gördüğü filmleri, iştahı açık şişmanlar bici biciye doyamadı ve büyük olasılıkla ödüllerden sadece kazananlar memnun oldu.</p>
<p>Yarışmaya katılan filmler serbest çağrışım yöntemi ile benim hafızamda da bir şeyleri harekete geçirdi. İster inan ister inanma faktörleri ile huzurlarınızda benim için <b>Altın Koza</b>...<br/><br/><b><i>Aziz Ayşe</i></b><b>: </b>Festivalin en az beğenilen filmi oldu <b><i>Aziz Ayşe</i></b>, neticede de ödüllerden eli boş döndü. İki büyük sanatçının, Ömer Uluç ile Sevim Burak’ın kızı olan <b>Elfe Uluç</b>’un bu filmin başrolü olan ve çöp toplayarak yaşayan travesti rolü için önce <b>Murathan Mungan</b> ile görüştüğünü biliyor muydunuz? Bu rol için oyunculuk dersleri de alan Mungan’ın ne yazık ki hevesi kursağında kaldı ve başrolü filme ilham veren karakterin kendisine, <b>Melikşah Yardımcı</b>’ya kaptırdı. <br/><br/><b><i>Şimdiki Zaman</i></b><b>: </b>Yönetmen <b>Belmin Söylemez</b>’in herkesi hayran bırakan ve festivalde <i>Gözetleme Kulesi</i> ile birlikte en beğenilen iki filmden biri olan <b><i>Şimdiki Zaman</i></b> filminde esaslı bir oyunculuk gösterisi yapan <b>Sanem Öge</b>’nin az buz değil yıllarca Can Yayınları ve Everest’te editörlük yaptığını biliyor muydunuz (bir yayınevinde eskimek için fazla güzeldi zaten)?<br/><br/><b><i>Yeraltı</i></b><b>: </b>Beklendiğinden ödül almış olabilir ama festivalin en beğenilen filmlerindendi. <b>Zeki Demirkubuz</b>’un “ödül almıyorsam gitmem” babındaki açıklaması ne yazık ki ağızda fena hâlde Ümit Ünal tadı (ki fena bir tat bu) bıraktı. <b><i>Yeraltı</i></b>’nın bundan önce katıldığı festival olan Istanbul Film Festivali’nde de yine ödül tartışması yaşadığını, ödülü verecek jüriyi böldüğünü ve En İyi Film ödülünü <i>Tepenin Ardı</i>’na mı <i>Yeraltı’</i>na mı vereceği üzerinde uzlaşma sağlayamayan jürinin toplantısına iki gün ara verdiğini biliyor muydunuz?<br/><br/><b><i>Gözetleme Kulesi</i></b> ve <b><i>Ateşin Düştüğü Yer</i>:</b> Montreal’den iki büyük ödülle dönen ama Adana’da ödülsüz kalan <b><i>Ateşin Düştüğü Yer</i></b> filminin beğenilen başrol oyuncusu <b>Hakan Karahan</b>’ın bu seneki festivalin hiti olan <b><i>Gözetleme Kulesi</i></b>’nin yönetmeni <b>Pelin</b> <b>Esmer</b>’e ilk çektiği belgesel filmi (<i>Oyun</i>) seyrettikten hayran kaldığını ve yapımcılığını yaptığı ilk film olan Hasan Ali Toptaş uyarlaması <b><i>Gölgesizler</i></b>’in yönetmeni olması için teklif götürdüğü ilk isim olduğunu biliyor muydunuz?<br/><br/><b>b_altug@yahoo.com</b></p>
<p></p>
</div>

Kaynak: [taraf.com.tr](http://www.taraf.com.tr/barbaros-altug/makale-bilinenler-bilinmeyenler.htm), [web.archive.org (arşiv bağlantısı)](http://web.archive.org/web/20131107152110/http://www.taraf.com.tr/barbaros-altug/makale-bilinenler-bilinmeyenler.htm)
