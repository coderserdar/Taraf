# ‘Davalardan zamanla soğuduk’ yalanı üzerine... (1)

*Alper Görmüş 20.03.2012*

<div class="yazi"><p>Medyanın <b>“Ergenekon’a soğuk”</b> kesiminde baştan beri iki temel çizgi vardı.</p>
<p>İdeolojik ve fiili önderliğini <i>Cumhuriyet</i> gazetesinin yürüttüğü ulusalcı-laik çizgi baştan beri ve bütünüyle karşıydı davalara ve bunu dürüstçe savundular...</p>
<p>Buna karşılık merkez medya ve kimi sol-sosyalist çevreler <b>“Ergenekon önemli, ama...”</b> ile başladıkları yolculuklarında <b>“önemli”</b>yi giderek daha az, <b>“ama”</b>yı giderek daha fazla telaffuz ederek ve davanın kimi yanlış ya da haksız uygulamalarını gerekçe göstererek yolculuktan koptular. (İşaret edilen kırılma noktaları merkez medya için <b>Türkân Saylan’ın evinin aranması</b>, kimi sol-sosyalist çevreler içinse <b>Ahmet Şık ve Nedim Şener’in tutuklanması</b> oldu.) Yani bir bakıma bu uygulamalar, söz konusu çevrelerin Ergenekon davalarına ilişkin derinlerdeki gerçek algılarını su yüzüne çıkardı ve onlar için bir bahane teşkil etti; bugün geldikleri nokta <i>Cumhuriyet</i>’in yanıdır. </p>
<p>Aslında kalben onlar da baştan beri <i>Cumhuriyet</i>’in çizgisini benimsiyorlardı, fakat muhtelif nedenlerle bunu <i>Cumhuriyet</i>’in sergilediği açıklıkla sergileyemiyorlardı. Yine de, derinlerdeki gerçek algıyı ortaya koyacak bazı ipuçları o günlerde dahi belirgindi.<br/></p>
<p></p>
<h3><br/>“Ama”lı cümlelerde “ama”nın yeri...</h3>
<p>Mesela yalnızca <b>“Ergenekon önemli, ama...”</b>daki <b>“ama”</b>nın yeri bile <b>“önemli”</b>nin lafta kaldığını gösteriyordu.<br/><br/><i>Taraf </i>gazetesi yazarı <b>Gürbüz Özaltınlı’nın,</b> <b>“ama”lı cümlelerde “ama”nın cümle içinde şurada değil de burada kullanılmasının o cümlenin vurgusunu nasıl değiştireceğine dair </b>çok güzel bir yazısını hatırlıyorum. Fakat <b>konu Ergenekon değildi, Adalet ve Kalkınma Partisi’ne (AK Parti) açılan kapatma davası karşısındaki “ama”lı tavırdı...</b> Şöyle yazmıştı Özaltınlı:<br/><br/><i>“Bir yazar, önce parti kapatmanın, darbeci entrikaların kabul edilemeyeceğini söyleyip ardından ‘ama’yı yerleştirerek diğer tarafın </i>(AK Parti’nin –A.G.)<i> kabul edilemeyecek özelliklerini sıralıyorsa, beni esas olarak ikinci noktaya dikkat göstermeye davet ediyordur. (...) Aynı temalı bir yazının ‘ama’sının öncesine AKP’nin anti-demokratik, fırsatçı politikalarının yerleştirildiğini ve ‘ama’ dendikten sonra darbe girişimlerine karşı çıkmak gereğini işaret eden bir söylem üzerine kurulduğunu düşünelim. Bu ikisi arasında yazarın önceliği bakımından ciddi fark olduğunu, vurgusunun yer değiştirdiğini algılarız.” </i></p>
<p>Özaltınlı’nın <b>“ama”</b>lı cümlelere ilişkin olarak yaptığı çözümlemeyi <b>“Ergenekon önemli ama, yapılan hatalar...” </b>türü cümlelere uygulayalım:</p>
<p>Böyle cümlelerdeki <b>“ama”</b>, sahibinin vurguyu Ergenekon davasının önemi üzerine yapmadığını gösteriyor. Oysa cümle <b>“Ergenekon davasında kimi hatalar yapılıyor, ‘ama’ bunlara bakıp davanın önemini gözardı edemeyiz”</b> diye kurulsaydı, vurgu yer değiştirmiş olacaktı.<br/></p>
<p></p>
<h3><br/>“Zaman içinde soğuduk...”</h3>
<p>Tabii, Ergenekon’a <b>“önemli, ama...” </b>kalıbıyla sahip çıkıyor görünen merkez medya ve bazı sol-sosyalist çevrelerin, aslında baştan beri <i>Cumhuriyet </i>gibi hissettiklerini fakat bunu cesaretle ifade edemediklerini iddia ederken sadece <b>“ama”</b>nın kullanılma biçimine bakıyor değilim.
                                    	<br/><br/>
<a class="lnk2" href="/web/20120621095338/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-davalardan-zamanla-soguduk-yalani-uzerine-1.htm), [web.archive.org (arşiv bağlantısı)](http://web.archive.org/web/20120621095338/http://www.taraf.com.tr:80/alper-gormus/makale-davalardan-zamanla-soguduk-yalani-uzerine-1.htm)
