# Kürtler ‘vatandaş’ olabilirler ama Kürt olamazlar!

*Alper Görmüş 03.08.2012*

<div class="yazi"><p><b>Hamza Aktan</b>’ın geçtiğimiz ay <b>İletişim Yayınları</b>’ndan çıkan kitabı <b><i>Kürt Vatandaş</i></b>’ı anlatacağım bugün size... </p>
<p>Kitabın adına bakıp yanılmayın: Yeni anayasada vatandaşlık tanımının nasıl olması gerektiğine dair önerilerin bugünlerde sık sık gündeme gelmesinin de etkisiyle kitabın bir <b>“vatandaşlık tartışması” </b>olduğunu sanmayın... Aktan, daha kitabının başında uyarıyor okurları:<br/><br/><i>“Resmî düzeyde ‘Türk’ kabul edilen, vatandaşlığı da bu şarta bağlı olan Kürtler için ‘Kürt vatandaş’ demenin günümüzde hukuki ve siyasi bir geçerliliğinin olmadığı açık. Türkiye’deki varlığı yasal-anayasal metinler dikkate alındığında halen ‘de-facto’ bir durum olmayı sürdürdüğü için kitaptaki kullanımıyla ‘Kürt vatandaş’, resmiyette ‘Türk’ de olsa vatandaşlık pratiklerine sahip Kürt toplumunu ifade ediyor. Bu nedenle kitapta söz konusu edilen şey, bir vatandaşlık tartışması değil, sıradan Kürtlerin gündelik-toplumsal hallerine yapılmış bir göndermedir.”</i></p>
<p>Yani, tabir caizse teoriye değil pratiğe dair bir kitap bu... Kitabın alt başlıklarına baktığımızda, Aktan’ın derdinin ne olduğu daha iyi anlaşılıyor:<br/><br/><b>“Kürtler ve Anadilleri... Kürt Kentinde Kürtler... Türk Kentinde Kürtler... Siyasette Kürtler... Popüler Kültürde Kürtler... Türk Medyasında Kürtler... Yurtdışında Kürtler... Kürt Genci Olmak... Okulda Kürtler... İnternette Kürtler...”</b></p>
<p>Ben, okuduğum kitaplarda, yazarın asıl derdini anlattığını düşündüğüm cümleleri mutlaka işaretlerim... Bazı kitaplar ise beni, bunların arasından da bir seçme yapıp <b>“en bi cümle”</b>nin peşinde koşmaya kışkırtır. Bu kitapta da öyle oldu ve sonunda <b>“işte bu”</b> dediğim cümle, <b>“Türk Medyasında Kürtler”</b> bölümünün 9 numaralı dipnotunda çıktı karşıma:<br/><br/><b>“Kürtlük savunusu, vurgusu yapmadığı sürece sorunun olmadığı bir vatandaşlık hali, medya için de geçerlidir...”</b></p>
<p>Bu cümle bana bir kez daha <b>Ümit Fırat</b>’ın, <b>“Kürtler bu ülkede bakan, başbakan olabiliyorlar, hatta cumhurbaşkanı da olabiliyorlar, daha ne?”</b> mugalâtasına karşı geliştirdiği şahane cevabı hatırlattı.<br/><br/><b>“Doğru, Kürtler bu ülkede başbakan, cumhurbaşkanı olabilirler ama Kürt olamazlar!”</b></p>
<p><b> </b></p>
<h3><br/>“Ben Türk’üm” der gibi “Ben Kürt’üm” diyememek</h3>
<p>Aktan’ın kitabını okuyup bitirdiğinizde, bu ülkedeki Kürt sorununun; bir Kürt’ün, bir Türk’ün <b>“Ben Türk’üm”</b> derkenki tavrıyla <b>“Ben Kürt’üm”</b> diyememesi olduğunu anlıyorsunuz. </p>
<p>Kitap bir yandan bu durumun tarihsel, sosyolojik, kültürel vb. nedenlerini gündelik hayat pratikleri üzerinden izah etmeye çalışıyor, bir yandan da tablonun hangi nedenlerle ve nasıl değiştiğini ve değişmekte olduğunu anlatıyor.</p>
<p>Sakin, ajitasyona başvurmayan, mağduriyet edebiyatı yapmayan bir kitap bu ve belki de gücünü oradan alıyor.</p>
<p>Aktan, <i>Kürt Vatandaş</i>’ta bir halkı baskı altında tutup ona kimliğini unutturmanın <b>“incelikli”</b> yöntemlerinin de olduğunu hatırlatıyor ve münhasıran bunların Kürtler üzerinde nasıl uygulandığını anlatıyor.
                                    	<br/><br/>
<a class="lnk2" href="/web/20120905114652/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-kurtler-vatandas-olabilirler-ama-kurt-olamazlar.htm), [web.archive.org (arşiv bağlantısı)](http://web.archive.org/web/20120905114652/http://www.taraf.com.tr:80/alper-gormus/makale-kurtler-vatandas-olabilirler-ama-kurt-olamazlar.htm)
