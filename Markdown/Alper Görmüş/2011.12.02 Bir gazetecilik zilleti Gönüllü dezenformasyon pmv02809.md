# Bir gazetecilik zilleti: Gönüllü dezenformasyon

*Alper Görmüş 02.12.2011*

<div class="yazi"><p>KCK soruşturmasında gözaltına alınan avukatlardan <b>İrfan Dündar</b>’ın sözde<b> “silahlı</b> <b>Kandil eğitimi”</b> aldığını gösteren fotoğrafıyla yürütülen faaliyetin kaba bir dezenformasyon olduğu, Dündar’ın hâkim karşısına dahi çıkarılmadan serbest bırakılmasıyla ortaya çıktı. </p>
<p>Nedir bu şimdi? Bir gazetecilik hatası mı? </p>
<p>Salı günkü yazımda, birikmiş tecrübeyle birlikte düşünüldüğünde bunun bir hata olarak kabul edilemeyeceğini yazmıştım. Çünkü, bu son örneğin de bir parçasını oluşturduğu durum, şöyle bir durum:</p>
<p>Gazeteci, kendisine ulaştırılan haber, bilgi, fotoğraf, vs’den aslında kuşkulanmaktadır. Fakat bir yandan da onun <b>“düşman”</b>a, <b>“karşı taraf”</b>a zarar verme potansiyelinin çok yüksek olduğunun farkındadır. Sonunda, tarafı olduğu mücadelenin talepleri hakikat arayışına galebe çalar ve<b> “koyver gitsin”</b> der.</p>
<p>Bu, kaynağının kendisine ilettiği haberin doğruluğuna inanan, dolayısıyla aldatıldığının farkında olmayan (yani dezenformasyona maruz kalkmış) bir gazetecinin pozisyonundan farklı bir pozisyondur. Burada <b>“gönüllü”</b> bir dezenformasyon söz konusudur.</p>
<p>Türkiye ne yazık ki, <b>“dava”</b>sını sık sık gazeteciliğinin önüne geçiren ve dolayısıyla dezenformasyona <b>“gönüllü” </b>gazetecilerle dolu bir ülke... Biraz sonra birkaç başka örnek de göstereceğim, o zaman dezenformasyonun bu türünün <b>“hata”</b> olarak kabul edilemeyeceğini ve aslında bu nedenle <b>“özür”</b>ün de anlamlı olmayacağını siz de kabul edeceksiniz.</p>
<p>Fakat önce İrfan Dündar vakasının tam olarak ne olduğuna biraz daha yakından bakalım...</p>
<h3><br/>Bir nevi “vay şerefsiz” vakası...</h3>
<p>İrfan Dündar, geçtiğimiz hafta İstanbul’daki KCK operasyonunda gözaltına alınan 41 avukattan biriydi. Gözaltılar sürerken, <i>Hürriyet</i> ve <i>Zaman</i>’da, Dündar’ın <b>“Kandil’de silahlı eğitim yaparken çekilmiş” </b>bir fotoğrafı yayımlandı. </p>
<p>Her iki haber de manşetten verilmişti... <i>Zaman</i>’ın haberinde, Dündar, kafadan <b>“KCK’nın ‘Önderlik Komitesi’ üst yöneticisi”</b> diye anılıyordu. Yine <i>Zaman</i>’ın haberinde, <b>“Dündar’ın bir grup teröristle atış talimi yaptığı görülüyor”</b> ibaresi de vardı ki, bu, fotoğrafı servis edenlerin beklentilerini dahi aşan bir vurguydu. Çünkü elde tek bir kare fotoğraf vardı ve onda da İrfan Dündar’dan başkası görünmüyordu.</p>
<p>Aynı gün, <b>İrfan Dündar’ın avukatı Özcan Kılıç</b>, fotoğraflarla ilgili şu açıklamayı yaptı:<br/><br/><b>“1992’nin yazında Hakkâri’de ziyaret ettiği üniversiteden arkadaşı olan Kadir Adıyaman’ın mensup olduğu ailesine ait ruhsatlı bir silah olup, ailece çıktıkları piknikte çekilmiş bir hatıra fotoğrafıdır.”</b></p>
<p>Avukat Kılıç ayrıca, Dündar’ın 1992’de ziyaret ettiği arkadaşı ve onun anne-babasıyla çekilmiş fotoğraflarını da <i>twitter</i>’dan yayınladı; <b>“Kalaşnikoflu” </b>olan dahil, bütün fotoğraflardaki kıyafetler birebir aynıydı.<br/><br/><i>Zaman</i> gazetesi bu yalanlamaya yer vermedi, özür de dilemedi.
                                    	<br/><br/>
<a class="lnk2" href="/web/20120229143819/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-bir-gazetecilik-zilleti-gonullu-dezenformasyon.htm), [web.archive.org (arşiv bağlantısı)](http://web.archive.org/web/20120229143819/http://www.taraf.com.tr:80/alper-gormus/makale-bir-gazetecilik-zilleti-gonullu-dezenformasyon.htm)
