# OdaTV iddianamesi (3)

*Alper Görmüş 27.09.2011*

<div class="yazi"><p><i>OdaTV</i> iddianamesiyle ilgili bu son yazıda, onu ciddiyetle (her şeyden önce okuyarak) ele alan ve eleştiren nadir yazarlardan biri olan <i>A</i><i>GOS</i> Genel Yayın Yönetmeni <b>Rober Koptaş</b>’ın saptadığı noktalardan, sorduğu sorulardan yola çıkarak, <b>Ahmet Şık</b> ve <b>Nedim Şener</b>’e yönelik suçlamaların delilleriyle ilgili kanaatlerimi ifade edeceğim...<br/><br/><b>“Hukuk, etik ve siyaset arasında” </b>başlıklı yazıda <b>Rober Koptaş</b>, <b>Nedim Şener</b> ve <b>Ahmet Şık</b>’a isnat edilen suçları (kendi deyimiyle <b>“iddianame merceği”</b>) ele alıyor, fakat yazısının başlığından da anlaşılabileceği gibi meselenin <b>“siyasi” </b>ve <b>“etik” </b>yanlarının da olduğunu savunuyor. Rober Koptaş bu çerçevede Şener ve Şık’ın cevaplaması gereken bazı sorular olduğunu söylüyor ve bunları dile getiriyor. Fakat ben bu yazılarda <b>“iddianame merceği”</b> çerçevesinde kaldığım için, yazısının sadece o <b>“mercek”</b>le ilgili bölümlerinden yararlanacağım...</p>
<h3><br/>Ahmet Şık’a yönelik suçlamanın delilleri</h3>
<p>Koptaş yazısında önce Ahmet Şık’a yönelik suçlamaların iddianamedeki delillerini sıralıyor:</p>
<p>a) <b>Soner Yalçın</b>’ın bilgisayarından çıktığı söylenen not,</p>
<p>b) Kitabın bir nüshasının <i>OdaTV</i> bilgisayarlarından çıkması,</p>
<p>c) İkinci şahısların düştüğü notlar...</p>
<p>Koptaş, bu delillerle ilgili olarak kendi cümleleriyle sırasıyla şu görüşleri öne sürüyor:<br/><br/><b><i>a)</i></b><i> “Tek taraflı bir beyan; dolayısıyla güçlü, anlamlı bir kanıt oluşturmaktan uzak.”<br/><br/></i><b><i>b) </i></b><i>“Tek başına ele verici bir kanıt olarak değerlendirmek mümkün değil. Çünkü bu metin Yalçın tarafından başka kişilerden de elde edilmiş olabilir.”<br/><br/></i><b><i>c) </i></b><i>“Üzerinde düşünülmesi gereken, Yalçın ve Şık arasında bağlantı kurabilecek, yönlendirmeler konusunda soru işareti uyandıracak en ciddi unsur. Ancak, gazetecilerin, yazarların, metinleri hakkında herkesten görüş alabilecekleri düşünülecek olursa, bu unsurun da bir kanıt olarak değerlendirilmesi sorunlu.”</i></p>
<p>Koptaş, bunları böylece sıraladıktan sonra mahkeme aşamasında Ahmet Şık ve avukatlarının karşısına çıkacak bir soruyu hatırlatıyor:</p>
<p>“Fakat bu noktada karşımıza tutarlılık ve güvenilirlikle ilgili bir soru çıkıyor. Ahmet Şık ilk ifadesinde bu notların tamamının kendisine ait olduğunu, <i>Express</i>’e verdiği söyleşide ise notların bir haber kaynağına ait olduğunu, ancak basın meslek ilkeleri gereği kaynağını açıklamayacağını söyledi. İfade farklılıklarının bu konuda bir şüphe uyandırması kaçınılmaz.”</p>
<h3><br/>Kitaptaki “notlar” meselesi</h3>
<p>İlk iki delille ilgili olarak ben de Rober Koptaş gibi düşünüyorum; bunların güçlü deliller haline gelebilmesi için Şık ve Yalçın arasında kitap konusunda bir irtibatın tesbit edilmiş olması gerekirdi. İddianame bu hususta sadece bu irtibatın Nedim Şener üzerinden yürütüldüğünü söyleyebiliyor; ne var ki Şık ve Şener’in kitapla ilgili ortak bir çalışma yürüttüklerine dair delil niteliğinde yine hiçbir şey ortaya koyamıyor.
                                    	<br/><br/>
<a class="lnk2" href="/web/20111214090726/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-odatv-iddianamesi-3.htm), [web.archive.org (arşiv bağlantısı)](http://web.archive.org/web/20111214090726/http://www.taraf.com.tr:80/alper-gormus/makale-odatv-iddianamesi-3.htm)
