# ‘Balyoz’ kararları tartışması (1)

*Alper Görmüş 28.09.2012*

<div class="yazi"><p>Balyoz davası ağır mahkûmiyetlerle sona erdi... </p>
<p>Kararların ardından bu köşede kaleme aldığım ilk yazıda, sonucun, toplumda kemiyet açısından da keyfiyet açısından da küçümsenmeyecek bir ağırlığı bulunan <b>“laik asabiye”</b> sahibi kesimler üzerinde yaratacağı muhtemel etkiler üzerinde odaklanmıştım.</p>
<p>Bugünden itibaren ise ne kadar süreceğini şimdiden kestiremeyeceğim bir <b>“Balyoz kararları tartışması”</b> dizisine başlıyorum...</p>
<p>Hep birlikte izledik: Beklendiği gibi, kararların ardından başlıca iki tavır belirgin bir biçimde öne çıktı.</p>
<p>Birinci grupta, Balyoz davası kararlarının gerçekten büyük tarihsel önemini ve gerçekten çok katmanlı sembolizmini öne çıkaranlar; fakat bu arada tartışılan meselenin aynı zamanda spesifik bir hukuk olayı olduğu hakikatini küçümseyenler vardı... Bu tavrın doğal sonucu, davada öne sürülen kimi itirazların <b>“büyük resme bakmak”</b> gerekçesiyle görmezden gelinmesiydi ki, öyle de oldu. </p>
<p>İkinci grupta ise, davanın zaaflı gibi görünen yanlarını öne çıkaranlar, fakat bu arada dava konusu dönemde, sanıklara isnat edilen suçun (darbeye teşebbüs) gerçekten de işlenmiş olabileceğini gösteren çok güçlü delilleri ve tanıklıkları görmezden gelenler vardı... Bu tavrın doğal sonucu, zaaflardan oluşan <b>“küçük resme” </b>bakmak ve <b>“her şey yalan”</b>a demirlemekti ki, öyle de oldu.</p>
<p>Ben bu dizide, iki tarafın görmek istemedikleri üzerinde yoğunlaşacağım... </p>
<p>Yani hem <b>“sanıklara isnat edilen suçun işlenmiş olabileceğini gösteren çok güçlü delilleri ve tanıklıkları”</b>, hem de başta <b>“imzasız word dokümanlar”</b> ve <b>“zamanlama çelişkileri”</b> olmak üzere sanıklar ve sanık avukatları tarafından dile getirilen itirazları bir kez daha dikkatinize sunacağım.</p>
<p>Peşinen söyleyeyim, bu, <b>“objektif”</b> bir sunum olmayacak... Çünkü sanıklara isnat edilen suçun işlenmiş olabileceğini gösteren çok güçlü emareleri sadece aktarmakla yetinirken (çünkü bunlara sanıklar dâhil zaten kimse inkâr etmiyor), sanıkların ve sanık avukatlarının temel itirazlarını, benim bu itirazlara cevaplarımla birlikte aktaracağım.</p>
<p>Öncelikle sanıkların ve sanık avukatlarının, Balyoz davasının bir <b>“sahtekârlar çetesi”</b> tarafından hazırlanmış sahte belgeler üzerine kurulduğu ve bu nedenle yargılananların tümünün beraat etmesi gerektiği yönündeki iddialarını ele alacağım.</p>
<p>İki ya da üç yazı süreceğini tahmin ettiğim bu bölümü, darbe girişimine delalet eden fakat sanıkların, sanık avukatlarının ve medyadaki bazı gazetecilerin görmek istemedikleri güçlü emareleri ele alacağım birkaç bölüm izleyecek.<br/><br/><br/></p>
<h3>“İmzasız word dokümanlar”</h3>
<p><b><br/></b>Balyoz davası iddianamesine yöneltilen en önemli itirazlardan biri, mahkemenin delil olarak kabul ettiği belgelerin çoğunun, herhangi bir komutanın imzasına açılmış olmasına rağmen imzalanmamış oluşu... <b>“Bu durumda”</b> deniyor, <b>“bunların belge değeri yoktur.”</b></p>
<p>İmzasız bir dokümanın bir mahkeme tarafından delil olarak kabul edilmesi, ilk bakışta gerçekten de epeyce tuhaf görünüyor.
                                    	<br/><br/>
<a class="lnk2" href="/web/20121005002804/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-balyoz-kararlari-tartismasi-1.htm), [web.archive.org (arşiv bağlantısı)](http://web.archive.org/web/20121005002804/http://www.taraf.com.tr:80/alper-gormus/makale-balyoz-kararlari-tartismasi-1.htm)
