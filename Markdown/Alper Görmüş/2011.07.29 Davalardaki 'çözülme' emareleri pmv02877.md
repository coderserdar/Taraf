# Davalardaki ‘çözülme’ emareleri

*Alper Görmüş 29.07.2011*

<div class="yazi"><p>Zekeriya Öz ve arkadaşlarının Ergenekon davasından alınması, bazı çevrelerde, Adalet ve Kalkınma Partisi’nin (AK Parti) bu ve benzeri davaları daha fazla uzatmadan bitirme yönünde bir yönelim içine girdiğinin işareti olarak değerlendirilmişti. </p>
<p>Bu türden değerlendirmelerin en netlerinden biri <i>Milliyet</i> gazetesi yazarı <b>Derya</b> <b>Sazak</b>’tan gelmişti. Sazak, 1 Nisan 2011 tarihli yazısında şöyle demişti:</p>
<p><i><br/>“(...) Gelinen noktada ‘önleyici’ sonuçlar alındığı için daha ileri bir sonuca gidileceğini sanmıyoruz. ‘Öz gitti, Ergenekon bitti!’ diyebiliriz. Bundan sonrası davanın uzatılmadan ‘usulen’ tamamlanması olacaktır.”</i></p>
<p>Ben, bu türden görüşlere o zaman hiç itibar etmemiştim. <i>Büyük Medyada Ergenekon Haberciliği </i>adlı kitabıma 6 Mayıs 2011’de yazdığım önsözde, savcıların, zihniyetle suç teşkil eden eylemleri ayırmada yeteri kadar hassas davranmadığı yönündeki eleştirimi tekrarladıktan sonra şöyle demiştim:</p>
<p><i><br/>“Ergenekon savcılarına bu yönde yöneltilen yaygın eleştiriler karşısında, savcıların görev yerleri değiştirildi. Benim o andan itibaren gördüğüm, davaların aynı kararlılıkla, fakat yukarıda işaret ettiğim ‘tehlike’yi dikkate alan bir anlayışla yürütüleceği yönünde...”</i></p>
<p>Böyle düşünmem çok basit bir gerçeğe dayanıyordu: Ergenekon zihniyeti <b>(“baş düşman AKP’yi kim, hangi yöntemlerle ‘imha’ ederse etsin, benim dostumdur”)</b> toplumda bu kadar yaygınken, o zihniyetin davalarının <b>“bitirilmesi”</b> demek, AK Parti’nin kendi ipini çekmesi anlamına gelecekti.</p>
<p>Nitekim beklenen olmadı, hatta <b>“İkinci Balyoz davası”</b> ve <b>“İnternet andıcı”</b> soruşturmalarıyla süreç daha da derinleştirildi.</p>
<p><b><br/>Seçim sonuçlarının davaların “psikolojisine” etkisi</b></p>
<p>Seçim sonuçlarının Silivri ve Hasdal’da yol açtığı moral bozukluğuna ilişkin haberleri hatırlayın... Bir de tersini düşünün: Seçimler CHP-MHP koalisyonunu mümkün kılacak bir sonuçla bitseydi, oralarda nasıl bir atmosfer oluşurdu?</p>
<p>Seçimlerde AK Parti’nin dört yıl daha iktidar ehliyeti alması ve kamuoyunda, bir olağanüstülük olmazsa bir sonraki seçimi de kazanacağına ilişkin bir algının oluşması, hiç kuşkusuz Ergenekon, Balyoz ve benzeri davaların psikolojisi üzerinde önemli etkilerde bulunacak. </p>
<p>Bence, AK Parti’nin ve hükümetin davaları kararlılıkla sürdüreceği yönündeki işaretler sanıklarda çözülme, kendini kurtarma, itiraflarda bulunma gibi eğilimleri güçlendirmeye başladı bile... Son bir haftada biri Balyoz, öbürü Ergenekon davasından gelen iki çıkışı ben bu çerçevede yorumluyorum.</p>
<p><b><br/>Dursun Çiçek: Madem öyle...</b></p>
<p>Hatırlayacaksınız, Genelkurmay Başkanlığı, <b>Albay Dursun Çiçek</b>’le ilgili olarak onu çok zor durumda bırakacak tasarrufta bulunmuştu... Önce Genelkurmay Askerî Savcılığı hazırladığı iddianamede, Çiçek’in <b>“İrticayla Mücadele Eylem Planı”</b>nı tek başına hazırladığını ve bunu da <b>“amiral olamadığı için üstlerini zor durumda bırakmak amacıyla”</b> yaptığını öne sürdü.
                                    	<br/><br/>
<a class="lnk2" href="/web/20111214093335/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-davalardaki-cozulme-emareleri.htm), [web.archive.org (arşiv bağlantısı)](http://web.archive.org/web/20111214093335/http://www.taraf.com.tr:80/alper-gormus/makale-davalardaki-cozulme-emareleri.htm)
