# Savaşa meyyali vallahi sevmekten! 

*Alper Görmüş 26.06.2012*

<div class="yazi"><p>Yukarıda okuduğunuz başlık, <i>Taraf</i> gazetesinde kaleme aldığım ilk yazılardan birinin de başlığıydı (<b>“Türk gazetecisi: Savaşa meyyali vallahi sevmekten”</b>, 16 Kasım 2007): <b>Onur Ünlü</b>’nün <b><i>Polis</i></b> filmindeki ünlü repliğe (<b>“şiddete meyyalim vallahi dertten”</b>) nazireyle atılmıştı... </p>
<p>Türkiye’nin, düşürülen bir uçağı nedeniyle Suriye’yle savaşın eşiğine gelmesini izleyen ilk gün (pazar) gazetelerin birinci sayfalarına baktım, baktım, baktım ve bu yazıya da aynı başlığı koymaya karar verdim. Gelin birlikte de bakalım:</p>
<p>Gazetelerin hepsi (<b><i>Taraf</i></b> dâhil) birinci sayfalarının tepesine birer savaş uçağı fotoğrafı yerleştirmiş. Bence bu tercih müstehcen. Çünkü <b>“haberin fotoğrafı”</b> değil bunlar ve bu hâlleriyle tecavüze uğramış kadın haberine eşlik eden <b>“temsili</b> <b>fotoğraf”</b> işlevi görüyorlar, kışkırtıcı bir atmosfer yaratıyorlar. </p>
<p>İsterseniz, bütün gazetelerin birinci sayfalarını hep birlikte görme imkânı sağlayan <i>T24</i> sitesine girin ve abartmadığımı görün. (Savaşı <b>“sevmediklerini”</b> bildiğimiz, dolayısıyla başlıktaki ithamı hak etmeyen gazetecilerin hazırladığı gazetelerin birinci sayfalarının da benzer bir tarzda düzenlenmesinin izahı beni aşıyor. Burada, <i>Taraf</i> okuru, psikiyatr <b>Halûk Sunat</b>’ı yardıma çağırıyorum.)</p>
<p>Fakat birincilik açık farkla <b><i>Milliyet</i></b>’in... Bir kere onun uçağı diğerlerinin düz ve <b>“ruhsuz”</b> uçaklarına benzemiyor. Burnu manşete doğru pike yapan gösterişli uçağın sol kanadı sürmanşete doğru uzanırken, sağ kanadı da <i>Milliyet </i>logosunun üstünden aşıp manşeti <b>“vuruyor...” </b>Gazetenin tasarımına bir harita ve harita üzerindeki bir uçak çizimi de eşlik ediyor... <b>“Uyarmadan vurdular” </b>şeklindeki sürmanşet cümlesi, bir tür deprem duygusu yaratacak biçimde, orasından burasından darbe yemiş harflerden oluşuyor. Sürmanşet alanının tümünü kapsayan mavi fonun fonunda ise ancak dikkatlice bakacakların görebileceği, <b>“ürün yerleştirme”</b> yöntemiyle monte edilmiş yüzü maskeli bir F-16 pilotu var. </p>
<h3><br/>Silah dergisi gibi birinci sayfalar</h3>
<p>Bu tabii sadece <b>“giriş”</b> bölümü... Maazallah, savaş ihtimali iyice ciddiye binerse olacakları düşünmek bile istemezsiniz... Fakat ben yine de ordunun <b>“sınır ötesi”</b>ne geçme ihtimalinin güçlenmesi durumunda gazetelerimizin birinci sayfalarının ne hâle geleceğini yaşanmış bir örnek üzerinden size hatırlatmak, böylece önümüzdeki günlerde karşılaşabileceğiniz gazetecilikler konusunda bir ölçü vermek istiyorum...</p>
<p>Örneğimiz, Ekim 2007’deki Dağlıca baskınından sonra Türk Silahlı Kuvvetleri’ne bağlı birliklerin Irak’ın Kürt bölgesine girme ihtimaline dair... </p>
<p>Bu ihtimalin daha lafı edildiğinde coşmuştu Türk basını. Ben, bu yazıya da ilham veren aynı başlıklı ilk yazıda, 14 Kasım 2007 tarihli gazetelerin birinci sayfaları arasında dolaşarak bir döküm yapmışım. Şöyleymiş vaziyet:<br/><br/><b><i>Sabah</i></b>: Sürmanşette yaklaşık beş sütuna yayılan bir bombardıman uçağı, hemen altında, Kuzey Irak haritasının üzerinde gezinmekte olan (biri sınırdan giriyor) toplam beş Kobra helikopteri ve uçaklar.
                                    	<br/><br/>
<a class="lnk2" href="/web/20120827042205/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-savasa-meyyali-vallahi-sevmekten.htm), [web.archive.org (arşiv bağlantısı)](http://web.archive.org/web/20120827042205/http://www.taraf.com.tr:80/alper-gormus/makale-savasa-meyyali-vallahi-sevmekten.htm)
