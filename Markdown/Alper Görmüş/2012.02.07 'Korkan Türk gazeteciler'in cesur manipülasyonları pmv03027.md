# ‘Korkan Türk gazeteciler’in cesur manipülasyonları

*Alper Görmüş 07.02.2012*

<div class="yazi"><img align="left" alt="‘Korkan Türk gazeteciler’in cesur manipülasyonları" border="0" src="http://www.taraf.com.tr/fotoraflar/makaleler/korkan-turk-gazeteciler-in-cesur-manipulasyonlari_4672_orijinal.jpg" style="border-right-width:10px; border-color:#FFFFFF"/><p>Bazı gazetecilerin özellikle Batılı kulaklara yönelik olarak yaptıkları Türkiye değerlendirmelerini okuyunca, kendimi o ülkelerdeki film festivalleri için çekilmiş, Batılı algılamalara ve ezberlere cuk oturan bir <b>“Türk festival filmi” </b>izler gibi hissediyorum.<br/><br/><b>Ece Temelkuran</b>’ın <i>The Guardian</i> için kaleme aldığı <b>“Türk gazeteciler çok korkuyorlar –ama bu korkuya karşı savaşmalıyız” </b>başlıklı yazıyı okurken de aynı duyguya kapıldım.</p>
<p>Bu yazının asıl konusu Temelkuran’ın <i>Guardian</i>’daki makalesi ama, oraya gelmeden önce <b>“festival filmi gazeteciliği”</b>nin yakın geçmişine dair bir hatırlatma yapmak, kabardığı dönemleri örneklemek istiyorum.<br/><br/><b>“Türk gazeteciler”</b>in bu mesaisi esasen <b>Uğur Mumcu</b>’nun katledilmesini izleyen ve 28 Şubat’ı önceleyen dönemde başladı. O dönemde, aldıkları davetlerle yurtdışına giden gazeteciler Batılı meslektaşlarını ve siyasetçileri <b>“şeriatçı teröristler tarafından öldürülen laik aydınlar”</b> konusunda aydınlatıyorlar; onları, Türkiye’nin hızla <b>“İran olmaya” </b>doğru gittiği konusunda ikna etmeye çalışıyorlar; bu faaliyetlerinin üzerine de <b>Aczmendileri</b>, <b>Müslüm Gündüzleri</b>, <b>Fadime Şahinleri </b>falan sos olarak serpiyorlardı. </p>
<p>Bu faaliyet bütün hızıyla sürerken, arada Susurluk kazası (1997) patlak verdi. Kazayla birlikte ortaya çıkan kimi hakikatler, Türkiye’deki <b>“laik aydın cinayetleri”</b>nin asıl faillerinin, Türkiye’nin <b>“şeriat tehlikesi” </b>ile karşı karşıya olduğunu göstermek ve bunun üzerinden iktidar devşirmek olan devlet içindeki karanlık örgütlenmeler olduğuna dair bir algıya yol açtı. </p>
<p>Fakat Türkiye’de gizlenemez hale gelmiş kimi hakikatlerin Batılı kulaklara ulaşmaması için azami gayret göstermek, <b>“festival filmi gazeteciliği”</b>nin temel kurallarından biriydi. </p>
<p>Nitekim bu yeni bilgiler Batı’ya pek ulaşamadı. Zaten <b>“laik aydınları öldüren şeriatçılar”</b> kalıbı Batılı ezberlerle uyum içindeydi; o nedenle Batı’daki algı fazla bir zarar görmeden eski biçimiyle korunabildi.</p>
<p>Nitekim askerler 28 Şubat’ta seçilmiş hükümeti devirdiklerinde, Batı’nın laik siyasetçileri, gazetecileri ve sıradan halkı ellerini çaresizce iki yana açıp, üzgün bir tavırla <b>“bon pour Turquie” </b>(Türkiye için iyi) dediler.</p>
<p>Batı’daki Türkiye algısı işte böyle başarıyla oluşturulurken ABD’deki 11 Eylül saldırıları geldi. Saldırılar, <b>“Hıristiyanların kanına susamış Müslüman teröristler”</b> kalıbını bir adım ileri götürdü, onun yerini <b>“Hıristiyanların kanına susamış Müslümanlar”</b> aldı.</p>
<p>Bu yeni algı ve <b>Türkiye’de Adalet ve Kalkınma Partisi</b>’nin (AK Parti) iktidara gelmesi, <b>“festival filmi gazeteciliği” </b>için yeni bir imkân yaratacaktı: <b>“Türkiye, AKP’nin sağladığı siyasi-psikolojik ortamda Hıristiyan azınlıkların (ve misyonerlerin) ortadan kaldırıldığı karanlık bir yerdir.”<br/><br/><br/></b></p>
<h3>Anti-misyoner kampanyanın sahibi kimdi?</h3>
<p>Türkiye’de AK Parti iktidarının kurulmasıyla birlikte başlayan anti-misyoner kampanyanın Müslüman dindarlar tarafından değil, Müslümanlığın da, demokrasinin de hiç önemli olmadığı yeni türde bir milliyetçilik (ulusalcılık) tarafından kışkırtıldığı apaçıktı.
                                    	<br/><br/>
<a class="lnk2" href="/web/20120414120033/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-korkan-turk-gazeteciler-in-cesur-manipulasyonlari.htm), [web.archive.org (arşiv bağlantısı)](http://web.archive.org/web/20120414120033/http://www.taraf.com.tr:80/alper-gormus/makale-korkan-turk-gazeteciler-in-cesur-manipulasyonlari.htm)
