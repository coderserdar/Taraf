# Şerafettin Elçi için...

*Alper Görmüş 28.12.2012*

<div class="yazi"><p><i>Ümit Fırat, <b>“Kürtlerin bu memlekette bakan, başbakan, cumhurbaşkanı olabildikleri; durum böyleyken hâlâ ayrımcılıktan söz etmelerinin anlaşılmazlığı”</b> üzerine yürütülen mugalâtaya yıllar önce şu şahane cevabı vermişti:<br/><br/></i><b><i>“Doğru, Kürtler bu memlekette cumhurbaşkanı olabilirler ama Kürt olamazlar!”<br/><br/></i></b><b><i>Şerafettin Elçi </i></b><i>bu memleketin ilk <b>“hem Kürt hem bakan”</b>ı olmaya kalktı, fakat olamadı; sırf buna yeltendiği için cezaevini boyladı.<br/><br/></i><i>Şerafettin Elçi en çok bu yanıyla bilindi, bir de dillere destan zarafetiyle...<br/><br/></i><i>2011 seçimlerinden önce </i>Aktüel<i>’de ona dair bir portre yazmıştım. Vefatı vesilesiyle, o portrenin kısaltılmış versiyonunu </i>Taraf<i> okurlarının dikkatine sunuyorum.<br/><br/></i>*** <br/><br/><b>Barış ve Demokrasi Partisi</b>’nin (BDP) 12 Haziran seçimlerinde destekleyeceği bağımsız adaylardan biri olan Şerafettin Elçi, 1970’lerin sonunda Ecevit hükümetinin Bayındırlık bakanıydı... <b>“Bakan, başbakan yahut cumhurbaşkanı” </b>iken bir de <b>“Kürt olmaya”</b> kalkan bir Kürdün başına neler geleceğini en iyi onun hikâyesinden öğrenebiliriz:<br/><br/><i>“1970’lerin sonunda daha PKK yok, Kürt milliyetçiliği dalgası henüz başlamamışken, bir bakan olarak makamında Kürtçe konuşmuş olması Türk siyasetini uzunca bir süre kilitlemişti. Ecevit hükümetinde Bayındırlık bakanıyken 1979’da ‘Ben Kürdüm; Türkiye’de Kürtler var’ sözü ise, o dönem yeri göğü inletti. 12 Eylül darbesinden sonra bakanlık koltuğundan alınarak apar topar cezaevine götürüldü. 27 ay ‘bölücülükten’ yattı.”</i> (<b>Aslı Aydıntaşbaş</b>, <i>Milliyet</i>, 14 Nisan 2011.)</p>
<p>Şerafettin Elçi, yalnız devletten değil, PKK’dan ve ona yakın legal partilerden de dertli bir siyasetçi olageldi: Devlet karşısında <b>“Kürtlüğü”</b> sorun teşkil ederken, PKK karşısında <b>“dindarlığı”</b> sorun teşkil ediyordu, bir de tavizsiz şiddet karşıtlığı...</p>
<p>Dindarlığı aileden geliyordu... Baskıya karşı direnmeyi, fakat direnirken asla şiddete başvurmamayı ise ortaokul çağlarında okuduğu bir kitaptan öğrenmişti:<br/><br/><i>“Ortaokul’da okurken müdürüm bana Finlandiya’nın kurtuluşunu anlatan ‘Beyaz Zambaklar Ülkesinde’ adlı kitabı tavsiye edip verdi. Kitabı okuduktan sonra çok etkilendim. İlk defa Finlandiya’nın İsveç’in sömürgesi olduğunu öğreniyorum. Romanın kahramanı bir öğretmen silaha başvurmadan halkı sivil olarak örgütleyerek, bilinçlendirerek önderlik yapıyor. Kitabı okuduğum dönem bilinçli biri değildim ama Kürt halkının içinde bulunduğu perişanlığı görüyordum. O günden sonra kitaptaki kahraman benim idolüm oldu ve bu halkı nasıl bilinçlendiririm, nasıl yardımcı olurum diye düşünmeye başladım.
                                    	<br/><br/>
<a class="lnk2" href="/web/20121231075549/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</i></p></div>

Kaynak: [taraf.com.tr](http://www.taraf.com.tr:80/alper-gormus/makale-serafettin-elci-icin.htm), [web.archive.org (arşiv bağlantısı)](http://web.archive.org/web/20121231075549/http://www.taraf.com.tr:80/alper-gormus/makale-serafettin-elci-icin.htm)
