# Hasan Cemal

*Alper Görmüş 18.10.2011*

<div class="yazi"><p>Kürt sorununun çözümü yolunda cesur adımlar atmak isteyecek iktidar siyasetçileri <b>“Türklerin milliyetçi tepkileri”</b>nden korkmalı mıdır? </p>
<p>Daha önce de yazdığım gibi, bu sorunun cevabı <b>“hayır”</b>dır. </p>
<p>Bu sonuca, ilki 12 Eylül 2010 referandumunda olmak üzere Türklerin geçtiği bir dizi <b>“test”</b>te bakarak varıyorum. Burada sadece en dikkat çekici olan ikisinden söz edeceğim... </p>
<p>Sonuncu test MİT-PKK görüşmelerinin basına sızmasından sonra yaşandı: Görüşmelerde, Türklerin <b>“sinir ucu”</b>na dokunacak noktaların tartışmaya açıldığının ortaya çıkmasından sonra dahi halkta <b>“ne yapıyorsunuz siz”</b> türünden bir tepki oluşmadı. (Buna, PKK saldırılarından sonra gerçekleşen sivil ölümlerine Türklerin tepkisinin dorukta olduğu bir anda Başbakan Erdoğan’ın sarf ettiği <b>“görüşmeler yeniden başlayabilir” </b>sözlerini ve bu sözlerden sonra kıyametin kopmamasını da ekleyebiliriz.)</p>
<p>Aynı şey 12 Eylül 2010 Anayasa referandumunda da yaşanmıştı: Başbakan Erdoğan büyük bir tabuyu yıkarak devletle <b>“İmralı”</b>nın görüştüğünü açıklamasına rağmen referandum yüzde 58’lik bir çoğunlukla kabul edilmişti.</p>
<p>Diyeceğim şu ki, artık hiçbir siyasetçi Kürt sorununun çözümünde atamadığı cesur adımların bahanesi olarak <b>“Türklerdeki sert milliyetçi tepki”</b>yi gösteremez.</p>
<p>Peki, bu durum, <b>“Kürt sorunundaki Türk sorunu”</b>nun da bittiği anlamına gelir mi? Ya da şöyle sorayım: Türkler, kahir ekseriyetleriyle <b>“Kürt sorunu”</b>nun PKK’nın eylemleriyle birlikte 1983’te başladığına; PKK’lıların sırf <b>“hain”</b> ve <b>“alçak” </b>oldukları için dağa çıkıp insan öldürmeye başladıklarına inanmaya devam ediyorlar mı hâlâ?</p>
<p>Hiç şüpheniz olmasın ki bu sorunun cevabı kocaman bir <b>“evet”</b>tir.</p>
<p><b><br/>“Kürt sorunundaki Türk sorunu”</b>, geçmişe nazaran gerçekleşen kısmî bilgilenme çabalarına rağmen bugün de özünde bir bilgisizlik; bilgisizliğe bağlı bir duyarsızlık; duyarsızlığa bağlı bir kibir sorunudur.</p>
<p>Bu kibir nedeniyle, <b>“Kürtler bu ülkede bakan olabiliyor, cumhurbaşkanı dahi olabiliyor, bunlar daha ne istiyor canım”</b> mugalâtası, tartışma masalarının en sık başvurulan cümlesi olarak varlığını koruyabiliyor. (<b>Ümit Fırat</b> ne güzel cevap vermişti bu ikiyüzlülüğe: <b>“Kürtler cumhurbaşkanı olabilirler ama Kürt olamazlar!”</b>)</p>
<p>Tam bu noktada dikkatli okurların <b>“yaklaşımınızda ciddi bir çelişki var”</b> dediklerini duyar gibi oluyorum: <b>“Hem Türklerin Kürtlerin mağduriyetini, haklılığını kabul etmediğini, edemediğini söylüyorsunuz hem de onların bir siyasi çözümün önünde engel teşkil etmeyecek bir pozisyon aldıklarını savunuyorsunuz, ikisi nasıl birarada olabiliyor?”</b></p>
<p>Böyle düşünen okurlara cevabım şöyle: Olabiliyor, çünkü Türkler, çeşitli <b>“test”</b>lerde iktidara <b>“çözün şu sorunu da nasıl çözerseniz çözün” </b>derken <b>vicdani bir düzeyden çok pragmatik bir düzeyden </b>konuşuyorlar.</p>
<p>Durum, maalesef böyle.</p>
<h3><br/>“Varsın vicdan boyutu eksik kalsın” diyebilir miyiz?</h3>
<p>Peki, buna bakıp biz de pragmatik bir sonuca varabilir, <b>“Önemli olan, Türklerin çözüm istemesidir, varsın vicdan boyutu eksik kalsın” </b>diyebilir miyiz? Diyemeyiz.
                                    	<br/><br/>
<a class="lnk2" href="/web/20111228111112/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/alper-gormus/makale-hasan-cemal.htm), [web.archive.org (arşiv bağlantısı)](http://web.archive.org/web/20111228111112/http://www.taraf.com.tr/alper-gormus/makale-hasan-cemal.htm)
