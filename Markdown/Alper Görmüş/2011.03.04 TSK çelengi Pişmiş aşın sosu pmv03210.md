# TSK çelengi: Pişmiş aşın sosu

*Alper Görmüş 04.03.2011*

<div class="yazi"><p>Üç sembolik hamle: <b>Genelkurmay Başkanı Orgeneral Işık Koşaner</b>’in, <b>Necmettin Erbakan</b><b>’ın</b> <b>“vatana hizmetleri”</b>ni hatırlatan mesajı; Erbakan’ın cenaze namazının kılındığı <b>Fatih Camii’nin avlusundaki kırmızı-beyaz TSK çelengi </b>ve Erbakan’ı son yolculuğuna uğurlamak üzere <b>cami avlusundaki yerlerini alan TSK temsilcileri...</b></p>
<p>Ne bunlar? Gecikmiş bir 28 Şubat özrü mü, askerlerin yeni bir politik hamlesi mi?</p>
<p>Haber sayfalarına bakıyorum; <i>Vatan</i>’dan <b>Mutlu Tönbekici</b>’nin harikulade saptamasıyla, 28 Şubat’ta <b>“Halk hiçbir şey anlamasın, iyi oldu deyip geçsin”</b> yayıncılığı yapan medya da, <b>“28 Şubat zulümdü”</b> yayıncılığı yapan medya da bir noktada birleşmiş... <b>“Güzel oldu”</b> diyorlar, <b>“böylece ordu-millet barışı için çok önemli bir adım atılmış oldu”.</b></p>
<p>Haberi, <b>“Asker Ankara’dan çelenk, İstanbul’dan komutan gönderdi”</b> başlığıyla veren <i>Zaman</i>’a göre, <b>“28 Şubat 1000 yıl sürecek”</b> diyen eski Genelkurmay Başkanı <b>Hüseyin Kıvrıkoğlu</b>’nun yeğeni, 1. Ordu Komutanı Orgeneral <b>Hayri Kıvrıkoğlu</b>’nun cami avlusundaki varlığı <b>“bir anlamda ‘özür’ gibi”</b>ydi...</p>
<p>Yorumlara bakıyorum, vaziyet değişmiyor; orada da belirgin bir sevinç havası hâkim. <i>Zaman</i>’ın haberinin bitişiğinde <b>Fehmi Koru</b>’nun yazısı var: <b>“Türkiye bugün bir başka ülkedir”</b> diyor o da... Çünkü:<br/><br/>“<i>Cenaze törenleri riyakârlık yapılacak zeminler değildir. Kaldı ki, ailesi ‘devlet protokolü’ istemediği için, son yolculuğunda Necmettin Erbakan’a eşlik edenler, her türlü teklif ve tekellüften uzak bir gönüllü katılım içerisindeydiler. Sevdikleri, beğendikleri, destek çıktıkları, üzerinde hakları bulunduğunu bildikleri veya haksızlık yaptıkları, hayatını cehenneme çevirdikleri, bu yüzden pişmanlık duydukları için katıldılar cenaze törenine...</i>”<i></i></p>
<h4><br/>Medyanın iki kanadı da sevinç içindeydi</h4>
<p>Medyanın her iki kanadından bir çırpıda böyle onlarca yorum bulmak mümkün. Salı günkü cenaze törenini naklen yayınlayan televizyon kanallarına çıkan gazeteci ve bilim adamlarının favori yorumu da buydu zaten.</p>
<p>Bu yorumların bize anlattığı gibi bir <b>“özür”</b>le karşı karşıyaysak, bunun anlamı şudur: <b>Asker 28 Şubat’tan bu yana kendi içinde birtakım değerlendirmeler yapmış ve artık vesayetçi konumundan vazgeçmiştir. </b></p>
<p>Yani artık, son yıllardaki reformlar, darbe teşhirleri ve yargılamalar nedeniyle ordunun müdahale imkânlarının iyice daraltıldığını söylemenin bir adım ötesine geçebilir; askerlerin, <b>“önleri kesildiği için”</b> değil, zihniyetlerindeki değişim nedeniyle <b>“normal” </b>bir ordu haline gelmekte olduklarını savunabilirdik. </p>
<p>Keşke ben de inanabilseydim bu yorumlara... Fakat 28 Şubat’tan bu yana askerlerin yapıp ettiklerine baktığımda hiç böyle bir <b>“zihniyet değişikliği”</b>, dolayısıyla da bir <b>“28 Şubat pişmanlığı”</b> göremiyorum. Dolayısıyla da askerin, <b>“internet sitesinden mesaj, Ankara’dan çelenk, İstanbul’dan komutan”</b> göndermesini <b>“gecikmiş bir 28 Şubat özrü” </b>değil <b>“yeni bir politik hamle”</b> sayıyorum.
                                    	<br/><br/>
<a class="lnk2" href="/web/20111123160349/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123160349/http://taraf.com.tr/alper-gormus/makale-tsk-celengi-pismis-asin-sosu.htm)
