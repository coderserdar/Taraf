# 2015’e ayarlı ‘Ermenileri ürkütme’ operasyonu 

*Alper Görmüş 18.01.2013*

<div class="yazi"><p><b><i>A</i></b><b><i>GOS</i></b>’un 10 Ocak 2013 tarihli manşeti, <b>Samatya</b>’da aralık başından bu yana yaşanan, Ermeni kadınlara yönelik üç şiddet vakasını konu alıyordu: <b>“Samatya diken üstünde...”</b></p>
<p>İlk olayda 87 yaşındaki bir Ermeni kadın (<b>T.A.</b>) hedef seçildi. Darp edilen kadın bir gözünü kaybetti, ayrıca ziynet eşyaları çalındı.</p>
<p>28 aralıkta <b>Maritsa Küçük</b> adlı 85 yaşındaki kadın, Samatya’da tek başına yaşadığı evinde vahşice öldürüldü. </p>
<p>Nihayet 6 ocakta, <i>A</i><i>GOS</i>’un haberine göre, <b>“Ayin için kiliseye gitmeye çalışan bir başka yaşlı kadın kaçırılmaktan son anda kurtuldu. Erzak ve para yardımı vaadinde bulunan üç kişi tarafından zorla bir araca bindirilmek istenen yaşlı kadın, kiliseye sığınarak durumu polise haber verdi.”</b></p>
<p>Bu gelişmeler bende yalnız utanca ve üzüntüye değil bir yıl önce dile getirdiğim tekinsiz tahminimin gerçekleşmekte olduğuna işaretle aynı zamanda büyük bir tedirginliğe de yol açtı.</p>
<p>Tekinsiz tahminimi önce <b>“Sevag’ın ölümü bir Ergenekon eylemi olabilir mi?” </b>(21 Ocak 2012), ardından da <b>“Hrant, Sevag, Taksim”</b> (2 Mart 2012) başlıklı yazılarda dile getirmiştim. Yazılarda, 1915’in yüzüncü yıldönümüne (2015) ayarlı bir <b>“Ermenileri ürkütme operasyonu”</b>nun<b> </b>başlatıldığını öne sürmüş, <b>“önümüzdeki aylarda-yıllarda devamının geleceğine emin olduğumu”</b> belirtmiştim.<br/><br/><br/></p>
<h3>24 nisan: Sevag Balıkçı cinayeti</h3>
<p>Beni bu yönde düşünmeye sevk eden gelişme, er <b>Sevag Balıkçı</b>’nın, arkadaşının silahından çıkan bir kurşunla hayatını kaybetmesi olmuştu. Çünkü cinayet 1915 soykırımının sembolik başlangıç tarihi olan 24 nisanda (2011) işlenmişti ve ortada, başlangıçta duyurulduğu gibi olayın <b>“kaza”</b> olma ihtimalini dışlayan çok fazla veri vardı.</p>
<p>Sevag cinayetiyle, bu cinayetten yola çıkarak yazdığım ilk yazı arasında yaklaşık dokuz aylık bir süre vardı ve ben, iki tarih arasında, tekinsiz tahminimi güçlendiren çok önemli başka iki gelişmenin ortaya çıktığının farkında değildim. </p>
<p>Bunlardan birincisi 2011’in yazında Marmaris’te yaşanmıştı. Kuyumculuk yapan bir Ermeni kadın, esnaftan gelen ırkçı sataşmalara daha fazla dayanamamış, polisin de işlem yapmadığını görünce Türkiye’yi terk edip Belçika’ya yerleşmişti.</p>
<p>İstanbul’da geçen ikinci olayda ise (Ekim 2011) bir Ermeni kadın, bindiği takside şoförün önce sözlü (<b>“kâfirsin sen, ne işin var bu ülkede”</b>), ardından fiziki saldırısına uğramıştı. Taksici daha sonra ortadan kaybolmuştu ve bugüne kadar da ortaya çıkmamıştı.<br/><br/><br/></p>
<h3>Ergenekonculuğun eylem stratejisi</h3>
<p>Fakat dediğim gibi: Ocak 2012’deki ilk yazıyı yazdığımda bunları bilmiyordum ve tahminimi sadece Sevag Balıkçı cinayeti üzerinden dile getirmiştim.
                                    	<br/><br/>
<a class="lnk2" href="/web/20130430220532/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/alper-gormus/makale-2015-e-ayarli-ermenileri-urkutme-operasyonu.htm), [web.archive.org (arşiv bağlantısı)](http://web.archive.org/web/20130430220532/http://www.taraf.com.tr/alper-gormus/makale-2015-e-ayarli-ermenileri-urkutme-operasyonu.htm)
