# Artık Taraf’ı eleştirmeye elim varmıyor

*Alper Görmüş 09.11.2012*

<div class="yazi"><p>Dostlarımızın acılarını dinlemek, hiç düşündünüz mü, neden dostlarımızın mutluluklarını dinlemekten daha kolay gelir bize?<br/><br/><b>“Bu ne biçim soru” </b>diyorsunuz, değil mi, çünkü siz tersinin geçerli olduğunu düşünmüştünüz...</p>
<p>Haklısınız; sevimsiz, sinir bozucu bir soru soruyorum... Fakat lütfen samimi olun, nasıl olsa başkaları duymayacak! Kabul edin ki doğru bir soru bu. </p>
<p>Cevabı da kolay aslında: Öyledir, çünkü acılarını bizimle paylaşan dostumuz bize muhtaçtır, onu kaybetmekten korkmaksızın anlattıklarını can kulağıyla dinleriz. </p>
<p>Oysa mutluluğunu paylaşan dostumuz bizi ürkütür: Çünkü bu aynı zamanda dostumuzun bizimle paylaştıklarının bir bölümünü başkalarına transfer edeceğinin de habercisidir.</p>
<p>Ben, bu neredeyse doğal <b>“insanlık hâli”</b>ni aşabilmiş, onu terse çevirmiş çok az insan tanıdım...</p>
<p>Dostlarımızı kaybetmek korkusundan kaynaklanan bir başka <b>“insanlık hâli”</b> daha var... Aynı kalıbı kullanarak soracağım:</p>
<p>Hasımlarımızı eleştirmek, hiç düşündünüz mü, neden dostlarımızı eleştirmekten daha kolay gelir bize?</p>
<p>Cevap yine aynı: Çünkü hasımlarımızı eleştirirken kaybedecek bir şeyimiz yoktur, oysa dostlarımızı eleştirmek risklerle doludur.</p>
<p>Ben, inandıkları doğrultusunda hasımlarını kıyasıya ve <b>“cesaretle”</b> eleştiren birçok kişi tanıdım. Fakat aynı şeyi dostları ve doğal çevresi sözkonusu olduğunda da yapabilen çok az insan biliyorum...</p>
<p>Buraya kadar okuduklarınız, <i>Aktüel</i>’in son sayısı için kaleme aldığım, gazetemiz yazarlarından <b>Hidayet Şefkatli Tuksal</b>’ın portresinin de giriş bölümünü oluşturuyordu...</p>
<p>Bu satırlar, Tuksal’ın portresine şöyle bağlanıyordu:<br/><br/><b>“Bana, ‘peki, bunlar arasında seni en çok etkileyeni, en cesuru hangisi’ diye sorsanız, cevabım ‘tabii ki Hidayet Şefkatli Tuksal’ olur.”</b></p>
<p><b><br/>Levent Yılmaz’ın filozofça yazısı...</b></p>
<p>Aslında, dostlarımızı eleştirmekle hasımlarımızı eleştirmek arasındaki zorluk farkı üzerinde daha önce hiç düşünmemiştim... Beni buna sevk eden şey, <b>Levent Yılmaz</b>’ın <i>Taraf</i>’taki tartışma üzerine kaleme aldığı <b>“<i>Taraf</i>’ta ‘kriz’ var. <i>Taraf</i>’ta ‘kritik’ var, ama kritik bir durum yok” </b>başlıklı yazıdaki şu satırlar oldu:<br/><br/><i>“(...) Münevverin ikinci görevi, siyasi açıdan, partisinin düşmanlarına saldırmak değil, kendi partisindeki yandaşlarına karşı durabilmektir. Çünkü düşmanlara karşı konuşmak kolaydır, herhangi bir yerde bunu yapabilirsiniz, ama dostlara, yandaşlara karşı gelmek, onlara</i> <i>karşı durmak, onları eleştirmek zordur. Ama bu önemlidir. Bu durumda, kendi tarafını sürekli sorgular, bu yakada kriz yaratır.” </i></p>
<p>Levent Yılmaz’ın filozofça yazısı şu iyimser satırlarla bitiyordu:<br/><br/><i>“Kriz çıkarmak lazım; ama krizin çözümüne de katkıda bulunmak gerekir. Taraf’taki kriz, sağlıklıdır. İyi krizdir. Durum kritik değildir.”</i></p>
<p><b><br/>Eleştiriyi “düşmanlık” sayanların müdahalesi</b></p>
<p>Ben, dostlarımı (da) eleştirebilme cesaretine sahip olmadan önce, korkakça davrandığım pek çok tecrübe yaşadım. Fakat, hayatımın en tatsız pişmanlıklarının bir bölümünün, zamanı gelmiş bazı eleştirileri <b>“dostluklar bozulmasın” </b>diye dostlarımdan esirgemekle ilgili olduğunu idrak ettiğimden beri bunu yapmamaya gayret ediyorum.
                                    	<br/><br/>
<a class="lnk2" href="/web/20121112032607/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-artik-taraf-i-elestirmeye-elim-varmiyor.htm), [web.archive.org (arşiv bağlantısı)](http://web.archive.org/web/20121112032607/http://www.taraf.com.tr:80/alper-gormus/makale-artik-taraf-i-elestirmeye-elim-varmiyor.htm)
