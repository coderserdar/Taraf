# Balyoz çelişkileri: Bir ihtimal daha var (4)

*Alper Görmüş 20.04.2012*

<div class="yazi"><p>Başta meşhur 11 No’lu CD olmak üzere Balyoz belgelerindeki <b>“zamanlama çelişkileri” </b>üzerine kaleme aldığım dizinin sonuna geldik.</p>
<p>Geçen yazıda, 11 No’lu CD’deki <b>“zamanlama çelişkileri”</b>nin zorunlu olarak <b>“çete”</b>yi ve <b>“sonradan üretilmiş deliller”</b>i işaret ettiğine dair iddianın taşıdığı zayıflıklar üzerinde durmaya başlamış, bugün devam edeceğimi söylemiştim.</p>
<p>Öncelikle, bütünüyle geçmişe dair bir senaryo yazmak üzere bilgisayarlarının karşısına geçen <b>“çete”</b>nin en dikkatli olması gereken noktada nasıl bu kadar çok <b>“zamanlama hatası”</b> yapabildiğinin üzerinde durmak isterim. </p>
<p>Meşhur <b>“listeler” </b>üzerinden gidelim ve yapılan hatanın niteliksel olarak nasıl bir şey olduğunu daha net olarak görebilmek için konu dışı bir örnek üzerinde duralım...</p>
<p>Diyelim “A” futbol takımından beş kişilik tribün liderleri grubu, gıcık kaptıkları “B” futbol takımının tribün liderlerinden birine bir tuzak hazırlasınlar... Kurguladıkları senaryo, “B”li tribün liderinin “A” takımının oyuncularından birine beş yıl önce bir suikast hazırladığı temel iddiasına dayansın. Bu amaçla, gûya suçlayacakları kişinin bilgisayarından çıkmış bir “A” takımı oyuncuları listesi hazırlasınlar...</p>
<p>Şimdi: Böyle bir planı hazırlayan grubun en fazla dikkat edeceği husus, listenin beş yıl önce “A” takımında oynayan futbolculardan oluşturulmasıdır, öyle değil mi? Fakat ne oluyor? Bizim beş kafadarlar, 11 kişilik listeye iki tane de “A” takımına iki ya da üç yıl sonra transfer edilecek olan futbolcu ekliyorlar. </p>
<p>O kadarla da kalmıyorlar, mesela saldırıdan sonra suikastçının kaçıp sığınacağı “B” takımının tesislerinin sözde <b>“suikastçının elinden çıkmış krokisi”</b> de, takımın daha bir yıl önce açılışı yapılmış tesislerini işaret ediyor. </p>
<p>Şimdi konuya biraz daha yaklaşalım ve 2010’da kaleme aldığım “zamanlama çelişkileri” yazılarımdan birinde başvurduğum daha konuya yakın bir örneği hatırlayalım... Biliyorsunuz, planlarda yasaklanacak gazeteler, gözaltına alınacak gazeteciler falan da var. </p>
<p>Diyelim Türk Silahlı Kuvvetleri’ne kumpas kuran <b>“sahtekârlar çetesi” </b>bir de <b>“Hapse atılacak <i>Hürriyet</i> yazarları”</b> (!) listesi oluşturmuş olsunlar. Unutmayın, 2009’dayız ve 2002-2003’e dair bir senaryo yazılıyor... <b>“Çete”</b> elemanları açıyorlar önlerine 2009’da <i>Hürriyet</i>’te yazmakta olan yazarlar listesini, aralarından 15-20’sini işaretliyorlar... Ve akıllarına bunların 2002-2003’te de <i>Hürriyet</i>’te yazıp yazmadıklarını kontrol etmek gelmiyor... Ve iş mahkemeye düşünce de <b>“darbe</b> <b>sulandırma uzmanları”</b>na gün doğuyor: <b>“Salaklara bak lan, Ahmet Hakan bile var listede!”<br/><br/></b><b>Üstelik ellerinde eski tarihli listeler var!<br/><br/></b><b>“Çete”</b>nin bu kadar basiretsiz olmasına inanmamızı daha da zorlaştıran bir nokta da şu: Yukarıdaki muhayyel örneklerde, bugünden geriye bakıp beş yıl, 10 yıl önceki dönemlere ait yepyeni listeler hazırlanıyordu.
                                    	<br/><br/>
<a class="lnk2" href="/web/20120902021047/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-balyoz-celiskileri-bir-ihtimal-daha-var-4.htm), [web.archive.org (arşiv bağlantısı)](http://web.archive.org/web/20120902021047/http://www.taraf.com.tr:80/alper-gormus/makale-balyoz-celiskileri-bir-ihtimal-daha-var-4.htm)
