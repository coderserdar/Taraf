# Kürtlerin manevi kopuşunu “dava” değil, “dava sessizliği” hızlandırıyor...

*Alper Görmüş 26.09.2008*

<div class="taraf_structure_2col_1zq">
<div class="margen_n">



 <p><font face="Times New Roman TUR"><br/>
<p>Demokratik Toplum Partisi’ne (DTP) açılan kapatma davasında yavaş yavaş karar ânına yaklaşılıyor. Ve ne yazık ki, Adalet ve Kalkınma Partisi’ne (AK Parti) açılan kapatma davasında ortaya çıkan haklı liberal tepkinin yerinde yeller esiyor. Anlamlandırmanın çok zor olduğu garip bir sessizlik var ortada. Altan Öymen, 23 eylül tarihli köşesinde bu tatsız durumu şöyle anlatmıştı:</p><br/>
<p>“AKP’yle ilgili kapatma davası sırasında, ‘parti kapatma’nın sakıncalı yanlarını, bu köşenin yazarı dahil, pek çok kimse belirtmişti. İktidar partisi sözcüleri ve gazeteleri ise, bu konuyu gündemde tutan yayınlarına hiç ara vermemişlerdi.</p><br/>
<p>“Hatta zaman zaman, Yargıtay Başsavcısı’nı ve mahkemenin bazı üyelerini de –haksız yere- hedef alan haber ve yazılar yayınlıyorlardı. Aralarında davayı ‘yüz karası’ diye niteleyip, davanın başsavcısının yargılanmasını isteyecek kadar kavgacı tutumlar alanlar da vardı. AKP davası bitti. Bizce de, isabetli bir karara bağlandı. AKP kapatılmadı.</p><br/>
<p>“Bugün ise yeni bir durum var: DTP (Demokratik Toplum Partisi) hakkındaki kapatma davası, son aşamasına geldi. Partinin Genel Başkanı Ahmet Türk ve arkadaşları, Anayasa Mahkemesi’ndeki savunmalarını yaptılar. Karar yakınlaştı.</p><br/>
<p>“Tabii, AKP’nin sözcüleri ile gazetecilerinin çoğu, Anayasa Mahkemesi çalışmalarına artık hiçbir ilgi duymuyor. Bu da, yadırganmıyor. Çünkü AKP’lilerin çoğunun hali öteden beri belli: Demokrasiyle ilgileri, ‘sadece kendilerine demokrat’ diye özetleniyor. Onlara diyecek bir şey, artık yok. Ama ‘gerçekten demokrat’ olan herkesin, DTP davası üzerinde soğukkanlılıkla düşünmesinde büyük fayda var.”</p><br/>
<p>Öymen, yazısının sonunda kendi “dileğini” de şöyle anlatıyordu:</p><br/>
<p>“Tabii, takdir Anayasa Mahkemesi’nin değerli üyelerinindir. Ama herkesin, kendi deneyimlerine göre bir dilekte bulunma hakkı vardır. Benim de dileğim, DTP’nin kapanmaması ve ülkemizin, tüm vatandaşlarımızı yakından ilgilendiren büyük bir sorunu üzerinde, şimdiye kadar kullanılmamış olan diyalog şansının, bundan sonra kullanılabilmesidir.”</p></font><b><font face="Times New Roman TUR" size="4"><br/>
<p>Kürtleri en çok ne yaralar?</p></font><font face="Times New Roman TUR"></font></b><br/>
</p><p>AK Parti davası üzerinde gürül gürül yazan ve kapatılmaya karşı çıkan birçok köşe yazarı, sanki ortada nitelik olarak bundan hiçbir farkı bulunmayan başka bir kapatma davası yokmuş gibi davranıyor. Konuya ilgisiz kalmayan ve davaya ilişkin temennisi Altan Öymen’in temennisi doğrultusunda olan birçok yazarda ise garip bir tutukluk görülüyor. DTP’nin PKK’ya karşı tavrının işi zora soktuğu ve Venedik kriterleri çerçevesinde işinin zor olduğu imâlarında bulunuluyor. </p><br/>
<p>Bana öyle geliyor ki, DTP’nin PKK’ya açık açık “terörist” demiyor oluşu çerçevesinde yürütülen kampanya, Türk solcuları ve liberalleri üzerinde de ciddi bir etki yapmış durumda. Ben, “psikoloji”yi hesaba katmayan bu türden talep ve kampanyaların meseleyi giderek içinden çıkılmaz bir noktaya taşıyacağı kanaatindeyim. Neden böyle düşündüğümü izah edeyim: </p><br/>
<p>Türkiye’nin Kürt sorunu, bütün kimlik sorunları gibi, çözümsüz geçen her günün “psikoloji”yi başat konuma sürüklediği bir karaktere sahip. Aslında kendisini “haksızlığa” uğramış ya da “kurban” hisseden herkeste, her toplulukta ve her toplumda rastlanan tipik bir durumdur bu. Haksızlığa uğradığına ya da kendisine bir kötülük yapıldığına inanan birini asıl, ortada hiçbir “kötü fiil”in bulunmadığı propagandası, yani “inkâr” kahreder. Mağdur, böyle durumlarda bütün gücünü kötülüğü şeffaf hale getirmeye harcar ve bu yolla kendisine kötülük yapanı itirafa zorlar.</p><br/>
<p>Bu durumda mağdurun kırılgan yapısının tedavisine nereden başlanması gerektiği çok açık: Haksızlığın kabulü... Aynı şekilde kırılgan yapıyı daha da kırılganlaştırmak için yapılacak şey de açık: İnkâra devam.</p><br/>
<p>Bu ülkedeki Kürt kimliğinin inkârıyla geçen onlarca yıldan sonra nihayet gelen birkaç gönül alıcı sözün Kürtler üzerindeki olumlu etkisi düşünülürse, “psikoloji”nin önemi daha iyi anlaşılır.</p><br/>
<p>“Psikoloji”yi işin içine katmaksızın DTP’nin PKK’ya “terörist” dememesi meselesini de anlayamayız. Ben, dilimin ve kültürümün üzerinde hiçbir baskı olmayan bir Türk olarak PKK’ya “terörist” diyebilirim, diyorum da zaten. Fakat aynı şeyi bir Kürdün söylemesindeki zorluğun da farkındayım, onları da anlayabiliyorum.</p><br/>
<p>Şurada yüz yüze bakıyoruz, Kürtlerin, yukarıda işaret ettiğim “birkaç gönül alıcı söz”ün bile PKK sayesinde edilebildiğine inanmaması için bir neden var mı? Zor oyunu bozmasaydı, bugünkü resmî tezimizin 1970’lerdekinden, 80’lerdekinden farklı olacağının bir garantisi var mı? Kürtlere, “PKK olmasaydı da Türkiye Cumhuriyeti temsilcileri ‘Kürt kimliğini tanıdıklarını’ ilan ederlerdi” deseniz, Kürtler buna inanır mı?</p><br/>
<p>Peki, şimdiki, “Kürtler PKK’ya terörist desin” talebini, Kürtlerin, “Tamam, PKK zor kullanarak sizin adınıza bazı şeyler elde etti, ama artık onu satın, satarsanız size bir şeyler daha veririm” şeklinde algıladığını bilmiyor muyuz? Böyle bir şey yapan bir insan kendini onurlu bir insan olarak hissetmeye devam edebilir mi?</p><b><font face="Times New Roman TUR" size="4"><br/>
<p>Kürtleri takiyeye zorlamak...</p></font></b><font face="Times New Roman TUR"><br/>
<p>Biliyorum, bunlar zor sorular, başa bela sorular, ama görüyorsunuz, işin psikolojisine girmeden de ilerleyemeyeceğimiz bir noktadayız.</p><br/>
<p>Bundan bir yıl önce, eski AK Parti milletvekili, <i>Yeni Şafak</i> yazarı Resul Tosun bu çerçevede benim bildiğim en cesur yazıyı kaleme almıştı. “DTP’yi takıyye yapmaya zorlamak” başlıklı yazısında şöyle demişti Resul Tosun (8 Eylül 2007):</p><br/>
<p>“En tepedeki sorumlu devlet adamından sokaktaki vatandaşa kadar herkes PKK’nın DTP taraftarı olduğunu, DTP’nin de PKK yanlısı olduğunu bal gibi biliyor. Bunu bildiği halde devlet katmanlarında görev yapanlar, ‘DTP, PKK ile arasına mesafe koyduğunu ve bu teşkilatı bir terör örgütü olarak gördüğünü ilan etmelidir...’ şeklinde bir talepte bulunmaktadırlar.</p><br/>
<p>“Başbakan da aynı talebi Meclis kürsüsünde gündeme getirdi. Terörle mücadele eden devlet organlarının başı olarak bu talepte bulunması normal karşılanabilir. Ama sivillerin böyle bir talepte bulunması ne kadar mantıklıdır?</p><br/>
<p>“Önce soralım. DTP böyle bir açıklama yapabilir mi? Ya da yapmasının ne faydası olur? DTP’liler, kalkıp bir basın toplantısı yapsalar ve PKK’yı terör örgütü olarak ilan etseler. Buna hangimiz inanacağız? Bence onlardan bu talepte bulunmak onları takıyye yapmaya zorlamakla eş anlamlıdır. DTP karşısında yapılacak iki şey var. Ya PKK yanlısı diye doksanlı yıllarda olduğu gibi partilerini kapatıp vekillerini kodese tıkmak. Ya da terörü bitirmede ve sorunu çözmede DTP’den istifade etmek. Aklın yolu ikinci şıktan yana. Birinci şık denendi ve bir sonuç alınamadı.”</p><br/>
<p>Resul Tosun’un bu yazıda yaptığı bütün tespitler gibi “devlet böyle bir talepte bulunabilir ama sivillere ne oluyor” mealindeki tespiti de bence son derece yerinde.</p><br/>
<p>“Siviller”in, devletin pompaladığı bu propagandanın etkisinden bir an önce kurtulup bütün gücüyle DTP’nin kapatılmasına karşı çıkması gerekiyor. Bu, yalnız kendi ahlakının gereğini yerine getirmekle ilgili bir görev değil, Kürtlerin kırılgan psikolojilerinin daha da derinleşmesinin önüne geçmekle ilgili de bir görev.</p><br/>
<p>Onlar devletin bu türden inceliksiz taleplerine alışık. Ama birarada yaşamak istedikleri Türklerin vicdanı sayılan okumuş yazmışlarının benzer talepleri onların manevi kopuşunuz hızlandırmaktan başka bir şeye yaramıyor.</p></font>

<br/>


<div id="taraf_not">
</div>

</div>


</div>

Kaynak: [taraf.com.tr](http://www.taraf.com.tr:80/makale/2056.htm), [web.archive.org (arşiv bağlantısı)](http://web.archive.org/web/20081206105837/http://www.taraf.com.tr:80/makale/2056.htm)
