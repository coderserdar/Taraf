# Kürşat’la polemik!

*Alper Görmüş 25.05.2012*

<div class="yazi"><p>Arkadaşı ve dostu olmaktan onur duyduğum <b>Kürşat Bumin</b>’in <i>Yeni Şafak</i>’taki köşesini (23 mayıs) gördüğümde, içimden <b>“eyvah”</b> dedim... Çünkü derinliği ve kendine has üslubuyla, polemiğe soyunduğunda gözümde bu alanın en baş edilemezi haline gelen bir yazar tarafından daha yazı başlığından polemik meydanına davet ediliyordum: <b>“Alper’le polemik! Devlet değişmeden değişemeyecek miyiz?” </b></p>
<p>Başıma bu işi açan, Kürşat’ın <i>Yeni Şafak</i>’taki yazısından bir gün önce <i>Taraf</i>’ta yayımlanan <b>“Devlette ve medyada gayrımüslim algısı”</b> başlıklı yazımdı.</p>
<p>Kısaca hatırlatayım: Yazıda, medyadaki sorunlu gayrımüslim algısının, devletteki sorunlu algının doğrudan uzantısı olduğunu; bu anomalinin de, medyanın, olması gerektiği gibi toplumsal talepleri devlete iletmek yerine devletin toplumdan taleplerinin aktarıcılığına soyunmasından kaynaklandığını savunmuştum.</p>
<p>Yazıda, işte bu tesbitten yola çıkarak devletteki sorunlu gayrımüslim algısının değişmesi için medyadan fazla bir şey umamayacağımızı; sözünü ettiğim anomali nedeniyle, tam tersine, medyadaki hayırlı değişimlerin ancak devletteki değişikliklerden sonra mümkün olabileceğini öne sürmüştüm. </p>
<p>Kürşat’ın da dediği gibi, bazı <b>“indirgemecilikler”</b>e başvurduğumu, bazı tercihlerimi <b>“pragmatik” </b>kaygılarla dile getirdiğimi açıkça söyleyerek <b>“polemiğe</b> <b>açık”</b> bir yazı kaleme aldığımı zaten itiraf etmiştim. </p>
<h3><br/>Böyle yazmış olamazdım!</h3>
<p>Kürşat, bunları hatırlattıktan sonra <b>“Ama ben yine de ‘polemik’i başlatmak istiyorum!” </b>diyor ve başlatıyor:<br/><br/><i>“Alper’i bu seçimini yaparken haddinden fazla ‘kötümser’ buldum. Üstelik bu kötümserlik sadece ‘medya’ değil, çok daha önemli olarak ‘toplum’ söz konusu olduğunda da geçerli. Güzel gelişmelerin ‘toplum’ tarafından samimi ve ciddi biçimde benimsenmesi gerçekleşmeden hayat bulamayacağını Alper de biliyor tabii ki... ‘Medyamızda Gayrimüslim Algısı’nda olduğu gibi ‘Devletimizde Gayrimüslim Algısı’nda şahit olacağımız olumlu gelişmelerin de ön koşulunun ‘Toplumumuzdaki Gayrimüslim Algısı’nın doğru yola girmesinden geçtiğinin tabii ki Alper de farkında... ‘Oradaki rasyonel’i gerçek anlamda rasyonel kılacak olanın ‘devlet aktörleri’ değil, toplumsal aktörler olduğunu kuşkusuz o da kabul edecektir.”</i></p>
<p>Kürşat’ın yazısının bu ilk satırlarını okuduğumda çok şaşırdım... Doğru, ben yazımı, tartıştığımız algıya dair olumlu gelişmeler faslında medyaya neden güvenemeyeceğimizi, o hususta neden <b>“kötümser” </b>olduğumu anlatmak için kaleme almıştım. Fakat <b>“toplum” </b>konusunda da benzer bir kötümserlikten söz etmiş olamazdım. Yazının bir yerinde toplumun hâlihazırdaki gayrımüslim algısının da sorunlu olduğunu ifade ettiğimi hatırlıyordum, fakat toplumdaki algının değişmesini, medya faslında öne sürdüğüm gibi <b>“devlet”</b>teki değişmeye bağladığımı hatırlamıyordum.
                                    	<br/><br/>
<a class="lnk2" href="/web/20120829222355/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-kursat-la-polemik.htm), [web.archive.org (arşiv bağlantısı)](http://web.archive.org/web/20120829222355/http://www.taraf.com.tr:80/alper-gormus/makale-kursat-la-polemik.htm)
