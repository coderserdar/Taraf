# Ensarioğlu ve PKK realitesi...

*Alper Görmüş 20.07.2012*

<div class="yazi"><p>Muazzam bir hakikati keşfetmiş havalarıyla piyasaya sürülen, aslında totolojiden başka bir şey olmayan bir “tespit” son zamanlarda hayli revaçta...</p>
<p>Bu tespite göre, başlattığı silahlı mücadeleyle Kürt sorununu gözler önüne seren ve onu uzun yıllar boyunca taşıyan PKK, son birkaç yıldır Kürt sorunundan kopmuş, <strong>“kendisi için örgüt”</strong> haline gelmiştir... Devamla:<strong> “Kürtler PKK’nın umurunda bile değildir, PKK kendisinden başka kimsenin hakkıyla ilgili değildir...”</strong></p>
<p>Bu görüşler, PKK’nın Kürtlerin siyasi, toplumsal, kültürel haklarının yanı sıra kendi kurumsal, örgütsel “hak”kı üzerinde de titizlendiğini tespit ederek bir yanıyla gerçeği ifade ediyor. Fakat<strong> “siyasetin doğası” </strong>ve <strong>“siyaset yapanların iktidar hedefleri”</strong> gibi meseleleri ıskaladığı için PKK’nın <strong>“kendi kurumsal, örgütsel hakkı”</strong> doğrultusundaki reflekslerini doğal bulmuyor, kabul etmiyor ve o noktadan itibaren totolojiye düşüyor.</p>
<h3><br/>Siyaset, fedakârlık, iktidar</h3>
<p>Bu yaklaşım sahipleri, PKK’ya zımnen şöyle seslenmiş oluyorlar:</p>
<p>Sen, Kürtlerin siyasi, kültürel vb. hakları için ortaya çıktığını, bu amaç doğrultusunda idealistçe bir mücadele içine girdiğini söylemiyor musun? Madem öyle, seni dışarıda bırakacak olsa da senin taleplerini içeren bir çözüm ihtimali ortaya çıktığında neden huzursuzlanıyorsun? Yoksa sen, <strong>“İsterseniz anayasada Kürtlerin bütün taleplerini karşılayın, beni kaale almaksızın bu ülkeye barış gelmez” </strong>mi demek istiyorsun? Senin meselen <strong>“Kürtlerin hakları”</strong> değil mi, öyleyse sen buharlaşıver şöyle, çekil kenara, devlet de senin talip ettiğin hakları Kürt halkına versin!</p>
<p>Doğru; Türkiye Cumhuriyeti Devleti PKK’nın dile getirdiği bütün siyasal, toplumsal ve kültürel talepleri kabul etse ve bunları gerçekleştirse dahi, PKK kendisini siyaset dışında bırakacak hiçbir çözüme razı olmayacaktır.</p>
<p>Peki buradan, Kürtlerin PKK’nın <strong>“umurunda bile olmadığı” </strong>sonucu mu çıkar. Şüphesiz ki hayır. Siyasetin salt bir <strong>“fedakârlık”</strong> ve<strong> “hizmet”</strong> işi olduğuna dair siyasetçi yalanlarına inanırsanız, PKK’nın <strong>“bensiz çözümü torpillerim”</strong> tutumunu ahlak dışı bulabilirsiniz. Oysa siyaset öyle bir şey değildir. Siyaset, esasen sağladığı manevi <strong>“fayda”</strong> nedeniyle yapılır: İktidar duygusu...</p>
<p><strong>Gürbüz Özaltınlı’nın</strong> dediği gibi: <strong>“Siyaset ne kadar yüceltilmiş amaçlar arkasından sunulursa sunulsun ‘iktidar’ için yapılır. ‘İktidar’ ne kadar ‘halk için’, ‘hizmet için’, ‘millet için’ isteniyor olursa olsun bir ayrıcalıktır.
                                    	<br/><br/>
<a class="lnk2" href="/web/20120830213315/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</strong></p></div>

Kaynak: [taraf.com.tr](http://www.taraf.com.tr:80/alper-gormus/makale-ensarioglu-ve-pkk-realitesi.htm), [web.archive.org (arşiv bağlantısı)](http://web.archive.org/web/20120830213315/http://www.taraf.com.tr:80/alper-gormus/makale-ensarioglu-ve-pkk-realitesi.htm)
