# MGK kararı (2004): ‘Cemaat’in takibine...

*Alper Görmüş 24.02.2012*

<div class="yazi"><p>Geçtiğimiz günlerde, <b>Başbakan Erdoğan</b>’ın danışmanı <b>Yalçın Akdoğan</b> ile <i>Aktif</i> <i>Haber</i> adlı internet sitesinin genel yayın yönetmeni <b>Yetkin Yıldız </b>arasında çok önemli bir tartışma yaşandı.<br/><br/><i>Aktif Haber</i>’in, Gülen Cemaati’nin fikirlerinin internet medyasındaki en önemli taşıyıcısı olduğunu biliyordum (geçenlerde <i>Açık Radyo</i>’da <b>Ahmet İnsel</b> de işaret etti buna). Fakat, her yazısı ulusal basında büyük bir ilgiyle izlenen ve en geniş şekilde alıntılanan <b>Yalçın Akdoğan</b>’ın, basında pek tanınmayan bir gazeteci olan <b>Yetkin Yıldız</b>’la <b>“Hükümet-Cemaat çatışıyor mu”</b> sorusu etrafında polemiğe girdiğini görünce anladım ki, bu temsiliyet, benim ona atfettiğimden daha güçlüdür.</p>
<p>Tarafları nedeniyle <b>“Hükümet-Cemaat çatışması”</b> ekseninde son derece açıklayıcı olduğunu düşündüğüm bu tartışmayı sizin için özetlemeye karar verdim. </p>
<h3><br/>Akdoğan: “İyiyiz, güzeliz...”, Yıldız: “Değiliz...”</h3>
<p>İlk yazı 15 şubatta Yalçın Akdoğan’dan geldi... Akdoğan’ın, Yasin Doğan müstearıyla kaleme aldığı ve önemine binaen <i>Yeni Şafak </i>tarafından manşetten yayımlanan yazısının başlığı bile çok şey söylüyordu: <b>“Her türlü oyunun farkındayız...”</b></p>
<p>Başlığın da imâ ettiği gibi bir <b>“ortalığı toparlama” </b>yazısıydı bu ve kabaca <b>“biz kardeşiz, aramızda çatışma olmaz” </b>gibi bir ana fikri vardı. Şöyle yazmıştı Akdoğan:<br/><br/><i>“Bugün bazılarının anlamadığı şudur: Başbakan Erdoğan’ı gönülden seven cemaat mensupları ile Hocaefendi’ye sevgi besleyen AK Partililer arasında bir çatışma ve çekişme olamaz, bunlar birbirinden ayrılamaz, çünkü bunlar aynı insanlardır. (...) Fitne ateşine odun atanlar, sadece parti ve cemaati ‘kaybet-kaybet’ sarmalına sürüklemek istememekte, aynı zamanda Türkiye’yi iddialarından ve demokratikleşme perspektifinden koparmaya çalışmaktadır.”</i></p>
<p>Yetkin Yıldız, 17 şubatta <i>Aktif Haber</i>’de <b>“Yalçın Akdoğan perdeleme mi yaptı”</b> başlıklı bir yazı yayınladı. <b>“Bir Yalçın Akdoğan okuması”</b> alt başlığını taşıyan bu yazının ikincisi ve üçüncüsü de gelecekti...</p>
<p>Yıldız’a göre Akdoğan’ın yazısı hükümetin bilgisi dâhilinde kaleme alınmıştı ve bu nedenle <i>Yeni Şafak</i>’ın manşetine çekilmişti; yani çok önemliydi. </p>
<p>Yetkin Yıldız’ın ilk tesbiti şuydu: <i>“Yalçın Akdoğan’ın yaptığı hamle daha ‘akıl’ eseri... Sabah ve Star’ın başını çektiği cemaate açıktan saldırı dalgasının AK Parti’ye zarar verdiğini fark etmiş görünüyor.”</i></p>
<p>Ne var ki yazar, Akdoğan’ın, <b>“AK Parti ile Cemaat arasında bir çatışma yaşanmamıştır, bundan sonra da yaşanmayacaktır” </b>derken gerçeği söylemediği kanaatindedir.</p>
<p>Yıldız’a göre, hükümet, Cemaat’e yakın olduğunu düşündüğü kişileri devletten uzaklaştırma operasyonu başlatmıştır ve bu operasyon savcılığın MİT’e ifade davetinden çok önce başlamıştır.</p>
<p>Yetkin Yıldız, bu iddiasına dayanak olarak, <b>‘‘Sorgulama krizinin öncesinde Başbakan Tayyip Erdoğan’a sunulan kritik bir dosya”</b>yı (Bilal Çetin, <i>Vatan</i>): <b>“Hakan Fidan göreve başladığında kendisini ziyaret eden bir isimle aralarında geçen ilginç bir diyalogu”</b> (Şükrü Küçükşahin, <i>Hürriyet</i>) gösteriyor:<br/><br/><b>Ziyaretçi: “Gülen Cemaati devlette örgütleniyor.
                                    	<br/><br/>
<a class="lnk2" href="/web/20120622134516/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</b></p></div>

Kaynak: [taraf.com.tr](http://www.taraf.com.tr:80/alper-gormus/makale-mgk-karari-2004-cemaat-in-takibine.htm), [web.archive.org (arşiv bağlantısı)](http://web.archive.org/web/20120622134516/http://www.taraf.com.tr:80/alper-gormus/makale-mgk-karari-2004-cemaat-in-takibine.htm)
