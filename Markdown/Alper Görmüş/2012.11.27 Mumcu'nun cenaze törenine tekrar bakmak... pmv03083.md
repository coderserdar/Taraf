# Mumcu’nun cenaze törenine tekrar bakmak...

*Alper Görmüş 27.11.2012*

<div class="yazi"><p>Bu, <b>Güldal Mumcu</b>’nun <b><i>İçimden Geçen Zaman</i></b> adlı kitabından yola çıkarak kaleme aldığım üçüncü yazı...</p>
<p>Bu son bölümde, <b>Uğur Mumcu</b>’nun ölümünün kitabın da gösterdiği gibi <b>“made in devlet”</b> damgalı bir cinayet olduğu hakikatinin ışığında, 1993’teki cenaze törenine ve oradaki siyasal duygunun benzerlerinin eşlik ettiği başka tören ve gösterilere bakacağız... </p>
<p>Cevabını arayacağımız sorular şöyle:</p>
<p>Törendeki, “olağanüstü durumların hazırlığı olarak nitelendirilebilecek psikolojik ortam” (bu cümleyi tırnak içine almamın sebebini biraz sonra göreceksiniz), neden törene katılan yüzbinleri hiç rahatsız etmedi? </p>
<p>Uğur Mumcu cinayeti serinin dördüncü cinayetiydi ve öncekiler de benzer <b>“psikolojik ortam”</b>lar doğurmuştu... Törene katılanlar nasıl olmuştu da önceki tecrübelerden hiçbir ders çıkarmamışlar, birilerinin kendilerini manipüle ve mobilize ediyor olabileceğinden hiç kuşkulanmamışlardı? Ya da, kuşkulanmışlardı da, <b>“olsun”</b> mu demişlerdi?</p>
<p>Son soru bugüne dair: Nasıl oluyor da Güldal Mumcu’nun kitabı dahi Mumcu cinayetinin ardındaki hakikate dair herhangi bir <b>“aydınlanma”</b>ya,<b> “kafa karışıklığı”</b>na<b> </b>yol açmıyor; eski klişeler ve duygular nasıl oluyor da aynıyla devam edebiliyor? (Bunu, başta<i> Cumhuriyet </i>yazarları olmak üzere laik kesimde kitabın <b>“sükût suikastı”</b>na maruz bırakılmasına ve benim yazılarıma sosyal medyada gösterilen akıl almaz tepkilere bakarak söylüyorum.)</p>
<p>Soruların cevapları üzerinde düşünmeye başlamadan önce, 1990’lardaki <b>“laik aydın</b> <b>cinayetleri”</b>ne dair bilgimizi tazeleyelim... şöyle bir seyir izlemişti bu cinayetler:<br/><br/><b>Muammer Aksoy</b>: 31 Ocak 1990... <b>Çetin Emeç</b>: 7 Mart 1990... <b>Bahriye Üçok</b>: 6 Ekim 1990... <b>Uğur Mumcu</b>: 24 Ocak 1993...</p>
<p><b><i><br/>Cumhuriyet</i></b><b> yazarından “cız” tahlil...</b></p>
<p>Çok büyük kalabalıkların tamamen gönüllülük temelinde katıldığı dev gösterilerle ilgili olarak eleştirel bir şeyler yazmak, biliyorum, çok netameli bir pozisyon... Böyle bir eleştirinin sahibi, <b>“hak ve özgürlük karşıtı”</b>, <b>“her gösteriyi provokasyon sayan bir sağcı” </b>ve benzeri bir dizi suçlamaya hazır olmalıdır. </p>
<p>Hiç şüphem yok ki, Mumcu ve öteki laik aydınların, işte bu türden gösteriler düzenlenebilsin, o gösterilerdeki <b>“psikolojik ortam”</b>lar ülke sathına yayılabilsin diye öldürülmüş olabileceğini öne sürerken ben de benzeri bir öfkeye maruz kalacağım.</p>
<p>Mumcu’nun cenaze törenine katılıp <b>“kahrolsun Ortaçağ karanlığı” </b>ya da <b>“Türkiye İran olmayacak”</b> diye bağıranlardan söz ediyorum... </p>
<p>Aslında bugün onlara bir oyun oynayacak, yazıya, bir <i>Cumhuriyet </i>gazetesi yazarının cümleleriyle başlayacaktım.
                                    	<br/><br/>
<a class="lnk2" href="/web/20121130040303/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-mumcu-nun-cenaze-torenine-tekrar-bakmak.htm), [web.archive.org (arşiv bağlantısı)](http://web.archive.org/web/20121130040303/http://www.taraf.com.tr:80/alper-gormus/makale-mumcu-nun-cenaze-torenine-tekrar-bakmak.htm)
