# Devlette ve medyada gayrımüslim algısı

*Alper Görmüş 22.05.2012*

<div class="yazi"><p><b>Gazeteciler ve Yazarlar Vakfı </b>bünyesinde oluşturulan <b>“Medialog Platform - Kültürlerarası Diyalog” </b>grubunun düzenlediği <b>“Medyamızda Gayri Müslim Algısı” </b>başlıklı çalıştay 11 – 12 mayıs tarihlerinde Heybeliada’da yapıldı. Toplantıda ben de <b>“Medya tecrübemizde gayrımüslim önyargısının beslenmesi ve tahkimi”</b> başlıklı bir sunum yaptım.</p>
<p>Medyadaki gayrımüslim algısını konu alan bir toplantıyı anlatan bir yazının başlığına neden <b>“devlet”</b>i de dâhil ettiğime birazdan geleceğim. Fakat önce, organizasyonun havasını aktarmak istiyorum. Bu işi <i>Radikal </i>yazarı <b>Orhan</b> <b>Kemal Cengiz</b> çok güzel yapmıştı, ben de onun satırlarına başvuracağım:<br/><br/><i>“Ada’ya iner inmez ilk iş, Ruhban Okulu’nda soluğu alıyoruz. Bizi taşıyan faytonlardan birisi, bir diğerine, gideceğimiz yeri ‘Papaz Okulu’ diye tarif edince, okulun ‘yerel’ adını da öğrenmiş oluyorum. Okul 1971’den beri kapalı. İçeride gezerken duvarda Atatürk’ün ‘Ey Türk Gençliği’ diye başlayan hitabesi ve hemen yanında ‘Ey Büyük Ata’ diye başlayan ‘cevabı’ görünce, bütün gün bunların önünden geçen Rum gençlerinin neler hissetmiş olabileceğini düşünüyorum...<br/><br/></i><i>“Başpapazın davetlisi olarak katıldığımız öğle yemeği oldukça keyifli geçiyor. Başpapazın Yunanca ettiği duayla başlıyoruz yemeğimize. Bu defa da etrafımdaki mütedeyyin insanların bu ‘yemek duası’ sırasında neler hissetmiş ve düşünmüş olabileceklerini merak ediyorum. Hiç kimsenin yüzünde bir rahatsızlık ifadesi görmemiş olmak keyfimi yerine getiriyor. Derken gözüm ev sahiplerinin olduğu tarafa giden iki şişe şaraba takılıyor. Bardağımı uzatıyorum</i> <i>kırmızı şarapla doldurmak için. Masanın benim oturduğum tarafında başörtülü hanımlar çoğunlukta. Şarap içmem konusunda, ‘Ev sahiplerinin kendilerini yalnız hissetmemeleri için yaptığım bir fedakârlık bu’ diye espri yapınca, masamızdan kahkahalar yükseliyor. ‘İşte benim Türkiye’m’ diye düşünüyorum içimden. Tam burada, dindar Müslüman’ı, Hıristiyan’ı, Yahudi’si ve seküleriyle, bir masanın etrafında farklılıklarımızdan keyif alarak bir arada var olabiliyoruz...”</i></p>
<p>Orhan Kemal Cengiz’e teşekkürler; benim de hissiyatım tastamam böyleydi. </p>
<p><b> </b></p>
<h3><br/>Medyamız “normal” olsaydı...</h3>
<p>Yazının bundan sonrasında, çalıştaydaki sunumumun temel noktalarından hareketle, mutlaka tartışmamız ve yol almamız gereken <b>“medyadaki gayrımüslim algısı” </b>konusundaki yaklaşımımı özetlemeye çalışacağım. </p>
<p>Türkiye’nin <b>“normal” </b>bir medyası olsaydı, ülkedeki İslamiyet dışı inanç gruplarının tarihten kaynaklanan ve günümüzde de devam eden sorunlarını ülkeyi yönetenlere duyurmak için gayret sarf eder, mikrofonlarını onlara uzatır, ekranlarını onlara açardı.</p>
<p>Tablonun böyle olmadığını biliyoruz. Çünkü Türkiye’de medya, “demokratik normal”ler içinde davranmıyor. Yani toplumsal talepleri <b>“devlet”</b>e duyurmak için <b>“media”</b>lık (ortam) yapmıyor. Tam tersine, devletin toplumdan taleplerinin aracısı olarak görev yapıyor.
                                    	<br/><br/>
<a class="lnk2" href="/web/20120902034417/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-devlette-ve-medyada-gayrimuslim-algisi.htm), [web.archive.org (arşiv bağlantısı)](http://web.archive.org/web/20120902034417/http://www.taraf.com.tr:80/alper-gormus/makale-devlette-ve-medyada-gayrimuslim-algisi.htm)
