# Balyoz’da gerekçeli karar (1) Bir bumerang olarak ‘abartı’ gazeteciliği

*Alper Görmüş 11.01.2013*

<div class="yazi"><p>Balyoz davasının karara bağlanmasının ardından, 28 Eylül 2012 ile 26 Ekim 2012 arasında sekiz bölümlük bir <b>“Balyoz kararları tartışması”</b>na girişmiştim.</p>
<p>O yazılar, <b>“Bu dizi burada bitiyor... Belki gerekçeli kararın ardından meseleye yeniden döneriz”</b> cümleleriyle sona ermişti. Bugünden itibaren, birkaç yazı boyunca gerekçeli kararla ilgili olarak yazacağım.</p>
<p>Haklısınız: Balyoz davasının gerekçeli kararını ele almayı vaat eden bir yazı dizisinin birinci bölümünün, kararla hiçbir ilgisinin bulunmadığı izlenimi veren bir başlık taşıması biraz tuhaf... </p>
<p>Fakat, bizim gazete de dâhil olmak üzere bazı gazeteler gerekçeli kararı bir noktasından (<b>“Dijital belgelerin asılları Genelkurmay’da”</b>) öyle bir abartıyla sundular ki, o nokta dışında başka her şey ikinci planda kaldı. Ardından Genelkurmay’ın açıklaması geldi. Ardından Merkez’in kurt gazetecileri bu açıklamayı işlerine geldiği gibi yorumladılar. Ortalık karıştı, her şey birbirine girdi, ben de dizinin ilk bölümünü, heyecanlı-aceleci bir gazeteciliğin döşediği taşlardan yararlanarak gollük bir vuruş yapan <b>“Merkez”</b> gazetecilerine laf yetiştirmeye ayırmak zorunda kaldım.<br/><br/><br/></p>
<h3>Mahkeme de haklı, Genelkurmay da...</h3>
<p>Filmin sonunu baştan söyleyeyim: Ortaya çıkan kargaşada ne Mahkeme’nin bir dahli var ne de Genelkurmay’ın... </p>
<p>Bu, senaryosunu, Mahkeme’nin gerekçeli kararını abartarak aktaran bir gazetecilikle, Genelkurmay’ın açıklamasını çarpıtarak yorumlayan bir gazeteciliğin yazdığı bir film...</p>
<p>Hikâyemiz, bir dizi gazetenin, gerekçeli kararı <b>“Delillerin aslı Genelkurmay’da” </b>(<i>Taraf</i>), <b>“Balyoz’un orijinal belgeleri Genelkurmay’dan geldi” </b>(<i>Zaman</i>) vb. manşetlerle sunmalarıyla başladı.</p>
<p>Manşetler, kamuoyunda haklı olarak, sanki davadaki tüm delillerin asıllarının Genelkurmay tarafından mahkemeye gönderildiği ve mahkemenin de şimdi onları açıkladığı biçiminde yorumlandı. Bu durumda, ortada tartışmalı hiçbir delil kalmıyordu.</p>
<p>Oysa kazın ayağı öyle değildi. Mahkemenin gerekçeli kararının bu manşetlere ilham veren bölümü aynen şöyleydi:<br/><br/><b><i>“Gölcük Donanma Komutanlığı ve Eskişehir’de sanık Hakan Büyük’te ele geçirilen dijitallerde bulunan taranmış belgelerin asıllarının ilgili birliklerde mevcut olduğu, Genelkurmay Başkanlığınca Mahkememize bildirilmiştir.” </i></b></p>
<p>Gerekçeli kararda daha sonra, yine sadece bu belgelere referansla şöyle devam ediliyordu:<br/><br/><b><i>“Teslim edilen yazılı belge ve asıllarının Genelkurmay’ca askeri birimlerde asılları bulunduğu belirtilen taranmış belgelerin dijitalleri içinde yer alması, delillerin doğruluğunu gösterir.
                                    	<br/><br/>
<a class="lnk2" href="/web/20130430213744/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</i></b></p></div>

Kaynak: [taraf.com.tr](http://www.taraf.com.tr/alper-gormus/makale-balyoz-da-gerekceli-karar-1-bir-bumerang-olarak.htm), [web.archive.org (arşiv bağlantısı)](http://web.archive.org/web/20130430213744/http://www.taraf.com.tr/alper-gormus/makale-balyoz-da-gerekceli-karar-1-bir-bumerang-olarak.htm)
