# Düzeltiyorum: Ergenekon çalışıyor, ama... 

*Alper Görmüş 29.04.2011*

<div class="yazi"><p>Yıldıray Oğur’un, Ergenekon’un CHP(ye) hamlesinin <b>“silah bırakma” </b>anlamına geldiğine dair<b> “insanı dürten” </b>yazısına önce Gürbüz Özaltınlı, ardından ben, <b>“o kadar da değil”</b> makamından itiraz etmiştik... </p>
<p>Salı günü üçümüzün de yazı günüydü. Yıldıray yazısında benim ve Özaltınlı’nın <b>CHP’deki, Ergenekoncuların hiç hoşlanmadıkları değişimi</b> yeterince değerlendiremediğimizi söylüyordu.</p>
<p>Gürbüz Özaltınlı ise, Yıldıray’ın <b>“Ergenekon’un silah bıraktığı”</b> görüşünü eleştirme noktasında benimle buluşsa da, benim, CHP tabanındaki zihniyet direncini mutlaklaştırarak, bu partinin liderlik inisiyatifiyle değişme potansiyelini yeterince değerlendiremediğimi savunuyordu. (Bu parantez içini, hafifçe terleyerek yazıyorum: Gürbüz Özaltınlı, adımı zikretmeden önce “Yazılarından çok yararlandığım yazarların başında geliyor” notunu düşmüş... Benim için de onun yeri ayrıdır, fakat bunu keşke daha önce yazsaydım. Şimdi, yüzümü kızartan satırlarını okuduktan sonra bunu yazmamı yadırgayabilirsiniz. Yine de yazabiliyorsam, nedeni, onunla ilgili bu düşüncemi bir yıl kadar önce yüzüne karşı söylemiş olmamdır.)</p>
<p><b><br/>CHP’deki değişim: İhmal ettim, inkâr gibi algılandı</b></p>
<p>Ben bu tartışmada –bir kez daha- şunu anladım: Bir iddia öne sürmek şehvetli bir iştir... İddia sahibi, iddiasını güçlendirecek parametreler üzerinde bazen o kadar yoğunlaşır, başka parametreleri o kadar ihmal eder ki, ihmal ettiklerini kendi zihninde inkâr etmese de, okurlar onu <b>“inkâr”</b> diye algılarlar.</p>
<p><b><br/>“CHP-liderlik-taban-Ergenekon etkisi” </b>konularında yazdığım yazılara, gerek Yıldıray Oğur’un gerekse de Gürbüz Özaltınlı’nın eleştirilerinin ışığında dönüp tekrar baktığımda, iddianın şehvetine fazlasıyla kapılmış, dolayısıyla da yanlış anlaşılmış (ve bunu hak etmiş) bir dizi yazı görüyorum.</p>
<p>Oğur ve Özaltınlı’nın eleştirilerini henüz görmeden okuduğum bir okur mektubunda (Onur Bakır) şöyle deniyordu:</p>
<p><i><br/>“Birçok Ergenekon ve Balyoz sanığı, Cumhuriyet Güçbirliği olarak bağımsız adaylıklarını açıkladı. Kendi yayın organlarında, CHP yönetiminden yükselen demokratik taleplerden rahatsızlıklarını açıkça yazıyorlar. En azından Ergenekon’un siyasi paradigmasının artık CHP’de hegemoni yaratmadığını söyleyebiliriz. Geçen seçimlerdeki Ergenekon CHP örtüşmesine bakarsak, bu seçimlerde ayrışmaya doğru gidildiğini temkinli olarak söylersek yanılır mıyız? Aksi durumda Kılıçdaroğlu ve Baykal dönemi arasındaki farka karşı kör kalacakmışız gibi geliyor bana.”</i></p>
<p>Cevaben şöyle yazdım:</p>
<p>“Eleştiriniz üzerinde düşüneceğim. Haklı olabilirsiniz, bu türden analizleri daha nüanslı yapmak daha doğru olur.”</p>
<p>Dolayısıyla, bundan sonrasını okurum Onur Bakır için de yazıyorum...</p>
<p>Yıldıray da <b>Cumhuriyet Güçbirliği </b>etrafında kalabalıklaşan ünlülerden örnek verdikten sonra şöyle diyordu:</p>
<p><i><br/>“Yeni CHP, ‘darbelere karşıyız’, ‘yeni anayasa önceliğimiz’, Kürt sorunu, yerel yönetimlere özerklik, anadilde eğitim dedikçe ya da laiklik, ‘Silivri Toplama Kampı’ demedikçe kalabalıklaşıyor bu koalisyon.
                                    	<br/><br/>
<a class="lnk2" href="/web/20111123163019/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</i></p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123163019/http://taraf.com.tr/alper-gormus/makale-duzeltiyorum-ergenekon-calisiyor-ama.htm)
