# Büyük af, büyük barış...

*Alper Görmüş 15.02.2013*

<div class="yazi"><p>Başbakan <b>Tayyip Erdoğan</b>’ın Balyoz davasından hüküm giymiş emekli orgeneral <b>Ergin Saygun</b>’u hastanede ziyaretini salt <b>“insani”</b> reflekse bağlayanlar azınlıkta kaldı... Toplumun bütün siyasi kanatlarında ağırlıklı kanaat, ziyaretin yalnız bugüne değil geleceğe dair de çok önemli siyasi mesajlar taşıdığı yönünde; ben de aynı fikirdeyim.</p>
<p>Bence bu ziyaret, en net ifadesini gazetemiz yazarlarından <b>Mithat Sancar</b>’da bulan <b>“büyük af, büyük barış”</b> projesiyle doğrudan bağlantılı...</p>
<p>Sancar, Öcalan’la görüşmelerin son aşamasında ister istemez bir KCK-PKK affının da gündeme geleceği kabulüne dayandırdığı tezini, <i>Bianet</i>’ten <b>Ekin</b> <b>Karaca</b>’ya verdiği söyleşide şöyle açıklıyordu (13 şubat):<br/><br/><i>“(...) Sadece KCK’lilere yönelik bir hukuki düzenleme Anayasa Mahkemesi’nden dönebilir... Siyasi açıdan da sadece KCK’lilere yönelik bir af ya da benzeri bir düzenleme hükümet açısından sıkıntılara neden olabilir. Bunu uzlaşma aracı haline getirmek için Ergenekon ve Balyoz’u da kapsayacak şekilde düzenlemeyi hesaplıyor olabilirler.”</i></p>
<p>Başbakan’ın, Saygun’un elini tutmasından yaklaşık bir ay önce, eski <b>MİT Müsteşar Yardımcısı Cevat Öneş</b> de dile getirmişti aynı görüşü (<i>Radikal</i>, 4 Ocak 2013).</p>
<p>Bana da kaçınılmaz gibi görünen böyle bir affın sorunlarını ve <b>“bundan sonra n’olmak ihtimali var”</b> sorusunun cevabını sonraki yazılara bırakıyorum.</p>
<p>Bugün, buraya nasıl gelindiğini tartışmak ve buraya gelene kadar yaşananlara dair <b>“spekülatif”</b> önerimi dikkatinize sunmak istiyorum...<br/><br/><br/></p>
<h3>“Büyük af, büyük barış”ın taşları önceden mi döşendi?</h3>
<p>Spekülatif önerimi görüşlerinize sunmaya bir soruyla başlayacağım: Acaba, Başbakan Erdoğan ve yakın çalışma ekibi, <b>“büyük af, büyük barış”</b>ı çok önceden öngörmüş ve toplumu buna hazırlamak için bazı taşları döşemeye çok önceden başlamış olabilirler mi?</p>
<p>Bu soru, meşruiyetini şuradan alıyor:</p>
<p>Biliyoruz ki, bizim Kürt meselemize benzer bütün sorunlar, eninde sonunda müzakereyle ve mutlaka afla sonuçlanıyor. Cevat Öneş de <i>Radikal</i>’e verdiği söyleşide bu kaçınılmazlığı dile getirirken <b>“tüm dünya deneyimleri de bunu gösteriyor”</b> demişti.</p>
<p>Bu, şu demektir: Türkiye’de Kürt meselesinin çözümünü <b>“müzakere”</b>de gören bir iktidar, bunun eninde sonunda bir af gerektireceğini bilmiyor olamaz...</p>
<p>Fakat Türkiye’yi, <b>“müzakere-af”</b> süreçlerinden geçen başka ülkelerden ayıran çok önemli bir fark var: Türkiye, seçilmiş iktidarı darbe ve benzeri gayrımeşru yollarla alaşağı etmeye çalıştıkları suçlamasıyla cezaevine konan çok sayıda askerin de bulunduğu bir ülke... </p>
<p>Böyle bir ülkede, 30 yıldır bütün siyasi iktidarlarca <b>“terörist” </b>sayılmış birileri affedilirken, kendilerini <b>“30 yıl boyunca teröre karşı mücadele etmiş”</b> insanlar olarak sunan başka birilerinin cezaevinde tutulmaya devam edilmesi mümkün müdür?</p>
<p>Böyle bir şey, halkın darbe heveslisi askerleri sosyal bir cürümün unsurları olarak göreceği <b>“normal”</b> bir demokrasinin bile psikolojisini bozabilir.
                                    	<br/><br/>
<a class="lnk2" href="/web/20130430215005/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/alper-gormus/makale-buyuk-af-buyuk-baris.htm), [web.archive.org (arşiv bağlantısı)](http://web.archive.org/web/20130430215005/http://www.taraf.com.tr/alper-gormus/makale-buyuk-af-buyuk-baris.htm)
