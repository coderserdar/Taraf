# 12 Eylül davası ve AK Parti’ye muhalefet 

*Alper Görmüş 06.04.2012*

<div class="yazi"><p>12 Eylül’ün beş darbeci generalinden yaşayan son ikisinin (<b>Kenan Evren </b>ve <b>Tahsin Şahinkaya</b>) yargılanmasını mümkün kılan süreçte sol’un takındığı tavır, <b>Adalet ve Kalkınma Partisi</b>’ne (AK Parti) karşı neden bir türlü anlamlı ve etkili bir muhalefet geliştirilemediğini anlamamız için bir laboratuar niteliğindeydi.</p>
<p>Bugün, bu laboratuarın bize anlattıkları üzerinde durmak istiyorum...</p>
<p>4 nisanda Ankara Adliyesi’nin önünde toplanmış kalabalığın ağırlıklı bir bölümünü, bu yargılamayı mümkün kılan 12 Eylül 2010 Anayasa değişikliği referandumuna <b>“hayır”</b> diyenler oluşturuyordu. </p>
<p>Referandum paketinde yer alan ve darbecilerin yargılanmasını mümkün kılacak değişiklik için <b>“göz boyama”</b>, <b>“yargı yolu hiçbir zaman açılmayacak”</b>, <b>“12</b> <b>Eylül’ün ürünü AKP 12 Eylül’cüleri yargılayamaz”</b> propagandasını yapanlar da yine aynı kesimlerdi.</p>
<p>Bu kadarla da kalmadılar. İddianame kabul edilip dava açıldıktan sonra da <b>“her şey</b> <b>göstermelik”</b>, <b>“her şey sahte”</b> demeye devam ettiler. </p>
<p>Duruşma günü gün boyu bu kesimin sözcülerine mikrofon tutuldu, bir bölümü de televizyonlarda konuktu. Doğal olarak kendilerine eski sözleri hatırlatılıp <b>“göstermelik” </b>buldukları bir davaya neden müdahil oldukları soruldu. Cevapları üç aşağı beş yukarı şöyleydi: Müdahil olmuşlardı, aksi takdirde AKP davanın gitmesi gereken yerlere gitmesine izin vermez, davayı boğardı.<br/> </p>
<h3><br/>“Göstermelik”ten müdahilliğe... </h3>
<p><b><br/>Oğuzhan Müftüoğlu</b>, <i>Birgün </i>gazetesinin pazar ekinde (1 Nisan 2012) kendisiyle yapılan bir söyleşide bu fikirleri daha derli toplu bir biçimde ifade etmişti... İlgili bölümü aktarıyorum:<br/><br/><i>“Birgün: Davanın açılacağı haberleri kamuoyuna duyurulduğu sıralarda katıldığınız bazı televizyon programlarında ve bazı gazetelerdeki röportajlarınızda bu davanın göstermelik bir dava olduğu şeklinde açıklamalarınız vardı. Fikriniz değişti mi?<br/><br/></i><i>Müftüoğlu: Hayır, fikrim değişmedi. 12 Eylül gibi darbelerin kucağında büyüyüp gelişen ve sistemin bütün özünü kendi şahsında sürdüren bir iktidarın gerçek bir yargılama yapamayacağı, kendilerinin 12 Eylül darbesini yargılamak gibi bir dertlerinin olmadığı ortada değil mi?<br/><br/></i><i>Birgün: Buna rağmen niye müdahil olarak katılma talebinde bulunuyorsunuz?<br/><br/></i><i>Müftüoğlu: Tam da bunun için, bu yargılamanın 12 Eylül darbesiyle bir hesaplaşma olmadığını, gerçek bir hesaplaşmanın nasıl olması gerektiğini göstererek yeni rejimin kendisini aklamasına meydan vermemek için katılmak gerekiyor. Keza 12 Eylül’ün arkasındaki Türkiye gerçeklerini bir kez daha açıklamak için mücadele etmek gerekiyor.”<br/><br/><br/></i></p>
<p></p>
<h3>Neden geç kaldılar?</h3>
<p>12 Eylül’ün zulmüne uğramış insanların 12 Eylül davasına müdahilliklerinin ne politik ne de ahlaki olarak eleştirilecek bir yanının olmadığı muhakkak.
                                    	<br/><br/>
<a class="lnk2" href="/web/20120621080208/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-12-eylul-davasi-ve-ak-parti-ye-muhalefet.htm), [web.archive.org (arşiv bağlantısı)](http://web.archive.org/web/20120621080208/http://www.taraf.com.tr:80/alper-gormus/makale-12-eylul-davasi-ve-ak-parti-ye-muhalefet.htm)
