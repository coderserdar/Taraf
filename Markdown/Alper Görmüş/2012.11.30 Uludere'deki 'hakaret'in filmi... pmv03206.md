# Uludere’deki ‘hakaret’in filmi...

*Alper Görmüş 30.11.2012*

<div class="yazi"><p><b>Ümit Kıvanç</b>’ın <b>“<i>Roboski için bir film</i>”</b>ini, <b>“<i>Ağlama anne güzel yerdeyim</i>”</b>i izledim...</p>
<p>Vicdan ve vicdansızlık üzerine bir film bu: Katliamdan birkaç gün sonrasına rastlayan yılbaşı eğlencelerinin televizyon ekranlarından taşan seslerinin, Roboski’den ev içi görüntüleriyle mezarlık ziyareti görüntülerinin üzerine bindirildiği bölümler, kelimenin gerçek anlamıyla tahammülfersâ...</p>
<p>Bitişikte, <b>“31 Aralık 2011 gecesinin utancı”</b> başlıklı yazıda, o görüntüleri gözünüzde canlandırmaya çalıştım ve filmde onların üstüne bindirilmiş sesleri aktardım... Umarım o eğlencelerden birinde değildiniz, aksi takdirde okurken kendinizi çok kötü hissedeceksiniz...</p>
<p>Filmde, o görüntüleri, <b>Başbakan Erdoğan</b>’ın ağzından nasıl çıktığını hâlâ açıklayamadığım sözleri izliyor. İnsan bunlara art arda maruz kalınca, ağır bir dayak yemiş gibi oluyor... </p>
<p>Fakat sıra artık hayatta olmayan masum gençlerin annelerinin, babalarının, kardeşlerinin konuştukları bölüme gelince anlıyorsunuz ki, bu hiçbir şeymiş! Onlar çok daha farklı bir iz bırakıyorlar insanda; dayak ağrısından çok sızıya benzeyen bir şey, ama kolay kolay silinemeyecek bir sızı...</p>
<p>Ümit Kıvanç boşuna demiyor, <b><i>“Buradan insanları otobüslere doldurup doldurup oraya götürmeli”</i> </b>diye... </p>
<p><b><br/>“Bu bir cinayet, bu bir ihanet, bu bir hakaret”</b></p>
<p>Ölenlerin yakınlarının konuştuğu bölümde beni en çok, 23 yaşındaki <b>Mehmet Ali Tosun</b>’un babası <b>Zeki Tosun</b>’un bir cümlesi sarstı.</p>
<p>Zeki Tosun, önce <b><i>“kader”</i> </b>dedi, sonradan vazgeçti ve düzeltti: <b><i>“Bu bir cinayet, bu bir ihanet, bu bir hakaret...”</i></b></p>
<p>Mehmet Ali Tosun’un kullandığı <b>“hakaret”</b> kelimesi zaten dikkatimi çekmişti, fakat ondan hemen sonra konuşan 18 yaşındaki <b>Salih Encü</b>’nün annesi <b>Emine Encü</b> de aynı kelimeyi kullanınca, daha da dikkat kesildim: <b><i>“Günahsızdı bu çocuklar, onlara yapılan hakarettir...”</i></b></p>
<p>Ümit’e telefon ettim, tabii onun da dikkatini çekmişti, hatta, <b><i>“başka kullananlar da vardı ama, onları almamışım”</i></b> dedi.</p>
<p>Başta Başbakan olmak üzere, Uludere’de öldürülen 34 insanın ardından o tuhaf lafları edenler, bu hakaret algısı üzerinde uzun uzun düşünmeliler. </p>
<p>Benim anladığım kadarıyla o anneler, o babalar çocuklarının bedenlerini ortadan kaldıran bombalardan ziyade, çocuklarının ruhlarını muazzep ettiğini düşündükleri o sözler nedeniyle Uludere’yi, katliam ya da cinayetin yanı sıra <b>“hakaret”</b> olarak (da) algılıyorlar.</p>
<p>Bir de <b>“kader” </b>dememek meselesi var.
                                    	<br/><br/>
<a class="lnk2" href="/web/20121203040619/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-uludere-deki-hakaret-in-filmi.htm), [web.archive.org (arşiv bağlantısı)](http://web.archive.org/web/20121203040619/http://www.taraf.com.tr:80/alper-gormus/makale-uludere-deki-hakaret-in-filmi.htm)
