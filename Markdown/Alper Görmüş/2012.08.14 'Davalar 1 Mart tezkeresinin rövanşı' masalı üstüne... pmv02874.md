# ‘Davalar 1 Mart tezkeresinin rövanşı’ masalı üstüne...

*Alper Görmüş 14.08.2012*

<div class="yazi"><p><b>Ergenekon</b> ve <b>Balyoz </b>davalarının Türk Silahlı Kuvvetleri’nin <b>“anti-Amerikan”</b> <b>(“millici”)</b> kesimini saf dışı bırakmak üzere <b>“tezgâhlandığı”</b>; ABD’nin böylece <b>“1 Mart 2003 tezkeresi sırasında ‘anti-Amerikan’ bir tutum alarak tezkerenin Meclis’ten geçmemesinde önemli bir rol oynayan askerlerden de intikam almış olduğu”</b> tezleri son günlerde yeniden ısıtılarak piyasaya sürüldü. (Tahmin edebileceğiniz gibi bu yeni sürümün nedeni, eski Genelkurmay başkanı <b>Hilmi</b> <b>Özkök</b>’ün Ergenekon davasındaki tanıklığı sırasında 1 Mart tezkeresi konusunda da konuşmuş olması.)</p>
<p>Oysa ulusalcı ideolojinin <b>“anti-Amerikan”</b>cılığının bir <b>“kabuk”</b> olduğuna dair yeteri kadar olgusal malzeme var elimizde... Kâh <b>“Türkiye’nin en anti-Amerikan abisi İlhan Selçuk”</b>un yazılarından, kâh Ergenekon iddianamesinin delil klasörlerinden bize <b>“cee”</b> diyen bu hâlin örneklerini son yıllarda yeri geldikçe gösterdim.</p>
<p>Hatırlayan okurlar olacaktır: Ben, bu örneklere bakıp da Türk ulusalcılığının anti-Amerikancılığının sahih ve samimi bir içeriğinin olduğunu öne sürmenin imkânsız olduğunu düşünüyorum... Yine, bu örneklerin, Türk ulusalcılığının gerçek ideolojisi olan demokrasisiz, laik bir diktatörlüğe ABD’nin <b>“evet”</b> demesi durumunda, ulusalcıların onunla ittifak etmekten çekinmeyeceklerini açıkça gösterdiğini düşünüyorum...</p>
<p>Ulusalcılığın <b>“sivil”</b> kanadından devşirdiğim bu örnekleri önümüzdeki yazıda toplu olarak bir kez daha dikkatinize sunacağım... </p>
<p>Bugün ise, yukarıda dile getirdiğim temel iddiamın, ulusalcı ideolojinin asker kanadı bakımından da doğru olduğunu gösteren 1 Mart 2003 tezkeresi örneği üzerinde duracağım... Tezkere tartışmaları sırasında Türk ordusunun tavrı, TSK’nın anti-Amerikancılığının gerçekte bir kabuk olduğunu, onun altında en süflisinden bir <b>“Amerikan muhibliği”</b>nin yattığını ortaya koyan bir turnusol kâğıdı işlevi gördü. </p>
<h3><br/>“Yaşlı subaylar rahatsız”</h3>
<p><b><br/>Adalet ve Kalkınma Partisi</b>’nin<b> (AK Parti)</b> 3 Kasım 2002 seçimlerini kazanıp iktidara gelmesi, bizzat Hilmi Özkök’ün mahkemedeki tanıklığı sırasında dile getirdiği gibi ordu içinde büyük bir <b>“endişe”</b>ye yol açmıştı... </p>
<p>Zaten belliydi, fakat Özkök’ün açıklamaları bir kez daha ortaya koydu ki, o günlerde <b>“genç subaylar”</b>dan ziyade <b>“yaşlı subaylar”</b> (generaller) rahatsız olmuştu bu iktidar değişiminden...</p>
<p>Hemen harekete geçtiler... Dört kuvvet komutanı, aralarına Genelkurmay Başkanı Hilmi Özkök’ü de alarak iktidarı devirmenin hesaplarını yapmaya çalıştılar. Artık herkes biliyor: Özkök bu harekete karşı durdu ve 2003-2004’te hükümetin eski usullerle <b>“gönderilmesi”</b> mümkün olmadı. </p>
<p>O günlerin kaotik ortamında dört kuvvet komutanı, halkı yanlarına çekmek için hükümetin iki büyük girişimi çerçevesinde yürütecekleri anti-propagandaya ve eylemlere büyük bel bağlamışlardı. </p>
<p>Bunlardan biri Kıbrıs’ta barış girişimleri, öbürü de yaklaşmakta olan Irak Savaşı’yla ilgili olarak ABD’nin Türkiye topraklarını kullanmak ve Türk ordusuyla işbirliği yapma istekleri karşısında hükümetin, bu talebe onay verir gözüken tavrıydı.
                                    	<br/><br/>
<a class="lnk2" href="/web/20120816231145/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-davalar-1-mart-tezkeresinin-rovansi-masali.htm), [web.archive.org (arşiv bağlantısı)](http://web.archive.org/web/20120816231145/http://www.taraf.com.tr:80/alper-gormus/makale-davalar-1-mart-tezkeresinin-rovansi-masali.htm)
