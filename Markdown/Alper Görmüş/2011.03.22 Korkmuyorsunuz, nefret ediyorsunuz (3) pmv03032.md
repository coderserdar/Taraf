# Korkmuyorsunuz, nefret ediyorsunuz (3)

*Alper Görmüş 22.03.2011*

<div class="yazi"><p>Bugün, <b>“Ergenekon zihniyetinin, AK Parti ve onun temsil ettiği toplumsal kesimler etrafında örmeye çalıştığı nefret çemberinin günümüzdeki boyutları”</b> üzerine yazacağımı söylemiştim.</p>
<p>Fakat daha fazla ilerlemeden, ilk iki yazıyı okumamış olabilecekler için <b>“Ergenekon zihniyeti” </b>derken neyi kast ettiğimi kısaca özetlemek istiyorum.</p>
<p><b><br/>“Ergenekon zihniyeti” </b>kavramını, devletçi-askeri vesayetçi (gerektiğinde darbeci) bir siyasi anlayış ve pratiğin neş'et ettiği düşünce iklimi anlamında kullanıyorum. Fakat <b>“Ergenekon zihniyeti”</b>ne asıl karakterini veren şey, temel zihniyet kalıbından ziyade önerdiği mücadele yöntemidir. Ergenekonculuk, kendisini geriletmeye çalışan siyasi, ekonomik ve toplumsal güçlerle mücadeleyi, onları <b>“düşmanlaştırarak” </b>yürütür. Hedef, insanlarda nefret uyandırarak, <b>“düşmanımı kim alt ederse etsin, yöntemini sorgulamam” </b>duygusunu yaratmaktır. </p>
<p>Şimdi bu yazının konusuna, yani bu zihniyetin etkilerinin günümüzdeki boyutları hususuna gelebilirim... Hemen itiraf edeyim; günümüzdeki tablo, Ergenekon zihniyetinin asli sahipleri açısından gerçek bir başarı tablosudur. Çünkü bu <b>“asli sahip”</b>ler, aradan geçen yıllar boyunca, başta AK Parti olmak üzere bütün <b>“iç düşman”</b>ların etrafında örmeye çalıştıkları nefret çemberini, başlangıçta hayal bile edemeyecekleri birtakım siyasi güçleri de etkileyerek tahkim edebildiler, güçlendiler... </p>
<p>Ergenekonculuğun (<b>“zihniyet”</b>ten söz ediyorum, kimse <b>“bize Ergenekoncu diyor”</b> diye zıplamasın) başlangıçta kendisine mesafeli duran bazı siyasi güçlerin zamanla kendisine yaklaşacağına emin olduğunu bence güvenle öne sürebiliriz. Burada kabaca, <b>Cumhuriyet Halk Partisi (CHP) </b>gibi yüzünü topluma değil devlete dönmüş siyasi güçlerle; AK Parti'den endişe duysalar da bu duyguları henüz nefret boyutuna ulaşmamış, bir yandan da Türkiye'nin karanlık geçmişini kendine mesele edindiği için Ergenekon gibi bir şebekeye mesafeli durma ihtiyacı hisseden geniş <b>“seküler-kentli-modern” </b>toplumsal kesimleri kast ediyorum. </p>
<p>Hep birlikte izledik, bu siyasi ve toplumsal kesimler, gitmeli-gelmeli bir süreç sonunda arzu edilen kıvama geldiler... Yani şu kıvama: <b>İktidardaki parti “meşru” değildir, “iç düşman”dır. Düşmana karşı mücadelenin yöntemi “muhalefet” olamaz, düşman “imha” edilir. Ve tabii: Düşman imha edilirken yöntemi sorgulanmaz!</b></p>
<p><strong>Hesapta olmayan başarı</strong></p>
<p>Hikâyenin buraya kadar olan bölümünde anlaşılmayacak bir şey yok. Bu kesimlerin bugünkü kıvamlarına geleceklerini öngörebilmek için kâhin olmaya gerek yoktu, basit toplumsal-siyasi analizle kolaylıkla tahmin edilebilirdi her şey. Dediğim gibi, sonuç, Ergenekon zihniyetinin asli sahipleri için de şaşırtıcı değildir.</p>
<p>Fakat yüzü CHP gibi devlete değil topluma dönük olan (olması gereken): devleti, gerek sahip olduğu ideoloji gerekse de onunla yaşadığı özel geçmiş nedeniyle <b>“düşman”</b> ve <b>“nefret nesnesi”</b> olarak algılayan <b>“sosyalist sol”</b>un bir bölümünün son yıllarda almakta olduğu siyasi pozisyonu, Ergenekoncular hiç kuşkusuz akıllarından bile geçirmemişlerdir.
                                    	<br/><br/>
<a class="lnk2" href="/web/20111123161909/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123161909/http://taraf.com.tr/alper-gormus/makale-korkmuyorsunuz-nefret-ediyorsunuz-3.htm)
