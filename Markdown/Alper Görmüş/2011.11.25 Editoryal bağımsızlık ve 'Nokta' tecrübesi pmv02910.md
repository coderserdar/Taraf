# Editoryal bağımsızlık ve ‘Nokta’ tecrübesi

*Alper Görmüş 25.11.2011*

<div class="yazi"><p>2006 baharında <i>Nokta</i>’nın yeni imtiyaz sahibinin dergiyi benim yönetmemi istediğini telefonda bildiren ortak tanıdığımıza, <b>“Peki,” </b>dedim, <b>“birlikte oturup bir konuşalım bakalım...”</b></p>
<p>O tarihten önceki sekiz yıl boyunca (1998-2006) ağırlıklı olarak medya eleştirisi ve editoryal bağımsızlık konuları üzerinde uğraşmamı, düşünmemi gerektiren bir işim olmuştu... <b>Ercan Arıklı</b>’nın <b>“Sekreter Ayşe için bir dergi”</b> talebinin ardından İstanbul’u da gazeteciliği de terk edip Ayvalık’a yerleştiğimi (1995) geçen yazıda anlatmıştım. Üç yıl sonra, 1998’de ziyaret ettiğim hocam, <b>Bilgi Üniversitesi Rektörü Asaf Savaş Akat </b>benden İletişim Fakültesi’nde ders vermemi isteyince İstanbul’a dönüp fakültenin <b>“Medya ve İletişim Sistemleri”</b> bölümünde <b>“haber</b> <b>analizi” </b>dersleri vermeye başladım.</p>
<p>İki yıl sonra <b>Kürşat Bumin</b> ve <b>Ümit Kıvanç</b>’la birlikte üniversite bünyesinde <i>Medyakronik </i>adlı medya eleştirisi sitesini kurduk. İki yıllık <i>Medyakronik </i>dönemi Türkiye’deki gazeteciliğin sefaletini yakından görme ve durumu daha da açık bir biçimde idrak etme fırsatı verdi bana. <i>Medyakronik</i> kapandıktan sonra <b>Kürşat</b> <b>Bumin</b>’le birlikte Türk basınını yakından takip ettiğimiz <i>Kronik Medya</i> (<i>Yeni Şafak</i>, 2003-2005) sayfasını başlattık, aynı dönemde Bilgi Üniversitesi’ndeki derslerim de sürüyordu.</p>
<p><i><br/>Nokta</i>’nın genel yayın yönetmenliği teklifini aldığımda işte bu sekiz yıllık eleştirel perspektif yön veriyordu bana... Doğrusu, o derslerden yola çıkıp geriye baktığımda, editoryal bağımsızlıkla bağdaşmayacak bir dizi pratiği kendimin de tecrübe ettiğini görebiliyordum... Mesela, gazeteciliği patronluğundan önde gelse de, <b>Ercan</b> <b>Arıklı</b>’nın zaman zaman genel yayın yönetmeni gibi davranmasını makul ve normal bulmak gibi... (Gerçi o zamanlar bunun bir problem olduğunun bilgisine bile sahip değildim, kimse değildi, ama bilgisizlik yanlışı ortadan kaldırmaz... Bunu biraz, gençliğimde askerlik yapmayı reddetmediğim için şimdiki hayıflanmalarıma benzetiyorum... Böyle anlarımda beni sadece, o zamanlar vicdani reddin adını bile duymadığımı düşünmek teselli ediyor.) </p>
<h3><br/>Sahiplik başka, editoryal süreç başka</h3>
<p><i><br/>Nokta</i>’nın yeni imtiyaz sahibiyle konuşmaya giderken kafamda bu sekiz yılda biriktirdiklerim vardı. Ona, her şeyden önce, Türk basınında tamamen içselleştirilmiş, dolayısıyla bir problem teşkil ettiği artık hiçbir şekilde görülemeyen <b>“sahiplikle editoryal sürecin birbirinin içine girmesi”</b> sorununu uzun uzun anlatacak ve ancak bunun dışına çıkabilmiş bir yapıyı kabul ederse birlikte çalışabileceğimizi söyleyecektim.</p>
<p>Girizgâhı haliyle o yaptı ve basın işine neden girdiğine dair beni şaşırtan bir açıklıkla konuştu: Esasen siyasetçi olmak istiyordu, medya patronluğunun da bunun için iyi bir basamak olacağını düşünüyordu. </p>
<p>Ben de kendisine, bu düşüncesinin beni hiç rahatsız etmeyeceğini söyledikten sonra lafı patronajla editoryal bağımsızlığın farklı farklı süreçler olduğuna getirdim.
                                    	<br/><br/>
<a class="lnk2" href="/web/20120118210130/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/alper-gormus/makale-editoryal-bagimsizlik-ve-nokta-tecrubesi.htm), [web.archive.org (arşiv bağlantısı)](http://web.archive.org/web/20120118210130/http://www.taraf.com.tr/alper-gormus/makale-editoryal-bagimsizlik-ve-nokta-tecrubesi.htm)
