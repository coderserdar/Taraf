# Örnek, Balyoz’da olmayabilir mi? 

*Alper Görmüş 26.10.2012*

<div class="yazi"><p>Bu dizinin son yazısını, <b>Balyoz</b> belgelerinin <i>Taraf</i>’ta ilk yayımlandığı günden itibaren kafamı kurcalayan bir soruya ayırıyorum: </p>
<p>Mart 2003’te donanma komutanı olan <b>Özden Örnek</b>, gerçekte Balyoz darbe planına hiçbir şekilde bulaşmamış, dolayısıyla da haksız bir şekilde hüküm giymiş olabilir mi?</p>
<p>Biliyorsunuz, Örnek, davadaki en önemli delillerin arasında yer alan ve kendisinin mahkûmiyetine yol açan SUGA eylem planından kesinlikle haberdar olmadığını söylüyor ve tıpkı diğer Balyoz sanıkları gibi, TSK’ya karşı <b>“Balyoz tertibi”</b>ni kuran <b>“sahtekârlar çetesi”</b>nin komplosuna kurban gittiğini savunuyor.</p>
<p>Örnek’in bir komploya kurban gitmiş olabileceği, benim de ciddi ciddi üzerinde düşündüğüm bir ihtimal. Yani, başlıkta sorduğum soruya ben <b>“evet, olmayabilir” </b>cevabını veriyorum.</p>
<p>Yalnız, Örnek’le bir noktada ayrılıyoruz.</p>
<p>Biliyorsunuz, ben baştan beri <b>“sahtekârlar çetesi” </b>teorisine hiç itibar etmiyorum. Birilerinin, TSK’ya karşı binlerce sayfadan oluşan, üstelik de geniş bir soruşturma ve dava sürecinde ipliği pazara çıkmayacak tutarlılıkta bir <b>“oyun”</b> kurma düşüncesine kendilerini inandırmış olmalarında en küçük bir inandırıcılık payı dahi göremiyorum.</p>
<p>Dolayısıyla, birileri SUGA adlı bir plan hazırlayıp, altına da <b>“Donanma Komutanı Orgeneral Özden Örnek” </b>adını koymuşlarsa eğer, o <b>“birileri”</b>nin, benim bakış açımdan başka birileri olması gerekir.</p>
<p>Salı günkü yazıda, Balyoz’daki <b>“zamanlama çelişkileri”</b>ni açıklamak üzere gerek <b>“sahtekârlar çetesi” </b>modelinden, gerekse de benim <b>“güncelleme”</b> modelimden farklı, yeni bir model öneren bir okurdan söz etmiştim. </p>
<p>Okurumuzun modeli, bir yandan da Özden Örnek’in bir komploya kurban gitmiş olabileceğini de açıklayabildiği için, benim fazlasıyla ilgimi çekti. Bu yazının sonunda sözü tamamen okurumuza bıraktığımda, kısmen kapalı bu cümleler hepiniz için anlaşılabilir hâle gelecek. </p>
<p>Fakat ondan önce ben kısaca neden Özden Örnek’le ilgili olarak böyle bir kuşkuya sahip olduğumu bir kez daha hatırlatayım...<b><br/><br/> </b></p>
<h3>Örnek Balyoz’da yoksa, onu kim dâhil etti?</h3><b>
<p></p></b><br/>Önceki yazılarda uzun uzun anlattığım gibi, Örnek, <b>Birinci Ordu</b>’da bir şeylerin hazırlanmakta olduğunu, ilk kez kendisini 5-7 Mart 2003’teki plan seminerinden sadece birkaç gün önce ziyaret eden bir tümgeneralden öğreniyor. (İlave etmek lazım: Şaşırıyor da.)
<p>Günlükler’de, Balyoz’a işaret eden başka notlar da var, bunları da önceki bölümlerde aktarmıştım... Ne var ki, Günlükler’in hiçbir yerinde Özden Örnek’in Balyoz planına dahlini gösteren en küçük bir not bile bulunmamaktaydı.</p>
<p>Ben, işte bu tesbitten kalkarak ve Darbe Günlükleri’nin hangi ayrıntı düzeyinde kaleme alındığını bilen biri olarak, bu tabloyu izaha muhtaç olarak değerlendiriyorum.</p>
<p>Aklımda iki ihtimal var.
                                    	<br/><br/>
<a class="lnk2" href="/web/20121030005248/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-ornek-balyoz-da-olmayabilir-mi.htm), [web.archive.org (arşiv bağlantısı)](http://web.archive.org/web/20121030005248/http://www.taraf.com.tr:80/alper-gormus/makale-ornek-balyoz-da-olmayabilir-mi.htm)
