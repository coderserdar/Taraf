# ‘İnsansız Kapitalizm, İnsanlı Toplum’

*Alper Görmüş 01.02.2013*

<div class="yazi"><p>İki genç gazeteci, <b>Çağrı Çobanoğlu</b> ve <b>Alaz Kuseyri</b>’nin sorularına <b>Erol Katırcıoğlu</b>’nun verdiği cevaplardan oluşan <b><i>İnsansız Kapitalizm İnsanlı Toplum</i></b>, geçtiğimiz haftalarda <i>Hayykitap</i> tarafından yayımlandı.</p>
<p>Adının ilk anda çağrıştırdığının tersine, kitapta, Katırcıoğlu’nun sadece iktisatla ilgili yaklaşımları değil, sol ve solculuk, Kürt sorunu, medya gibi alanlardaki görüşleri de yer alıyor. Kitap, onu tanıyanların çok iyi bildiği yüksek insan özelliklerinin kaynağına dair ipuçları içeren bir <b>“anılar”</b> bölümüyle son buluyor. </p>
<p>Yazılarından da kolayca anlaşılabileceği gibi, Katırcıoğlu bir <b>“vicdan</b> <b>solcusu...”</b> Kitapta, kendi kelimeleriyle bunu bir kez daha kayda geçiriyor: <i>“(...) Beni sosyalist yapan şey, var olana razı olmayan bir ruhumun olması.”</i></p>
<p>Yine kendi kelimeleriyle, <b>“bilimsel sosyalizm lafının çok şey ifade etmediği”</b>ne<b> </b>bir insan olarak, insan gibi karmaşık bir canlının bu dünyadaki macerasının <b>“bilim”</b>in şablonlarıyla izah edilemeyecek kadar karmaşık ve tesadüflere açık olduğuna inanıyor.</p>
<p>Kitaptan bir kez daha anlıyoruz ki, Erol Katırcıoğlu’nun, örneklerine bolca rastladığımız <b>“sabit sosyalist”</b> olarak kalmaması, hep arayış içinde olması, önemli ölçüde onun bir <b>“bilimsel sosyalist”</b> değil bir <b>“vicdan sosyalisti” </b>olmasıyla bağlantılı...</p>
<p>Kitabı okuyup bitirdiğinizde, <b>“reel” </b>versiyonu zaten tarihin küllerinin arasına gömülmüş bulunan sosyalizmin bir <b>“ideal”</b> olarak varlığını devam ettirmesinin nasıl mümkün olabildiğini de anlayabiliyorsunuz: İşte böyle sosyalistler sayesinde...<br/><br/><br/></p>
<h3>“Doktor” ve Katırcıoğlu</h3>
<p>Eski bir <b>“Doktorcu”</b> olan Erol Katırcıoğlu’nun, <b>Hikmet Kıvılcımlı</b>’nın orduya dair bakışıyla ilgili sorulara verdiği cevaplar, kitapta dikkatimi en fazla çeken bölümlerden biri oldu. Eğer söylediklerini yanlış anlamadıysam, bu noktada ona itiraz edeceğim.</p>
<p>Kendisine yöneltilen soru şöyle:<br/><br/><b>“Doktor’la ilgili onun cuntacı olduğuna dair eleştiriler var. Doktor’un, askerlerin alt kesim ailelerden olduğu yönünde tespitleri var.”</b></p>
<p>Katırcıoğlu, bu soruyu cevaplandırmaya, Kıvılcımlı’nın subayları <b>“devletin devşirmesi”</b> olarak tanımladığını hatırlatarak başlıyor:<br/><br/><i>“Dolayısıyla da oradan giderek şunu söylemeye çalışır: ‘Burada bir şey vardır’ der, ‘değişim talebi olan bir dinamizm vardır’ der seyfiyede, tıpkı ilmiyede olduğu gibi. ‘İşte bu devrimi 1960’larda onlar yapmışlardır. Kime karşı yapmışlardır? Finans-kapitale karşı yapmışlardır’ der.
                                    	<br/><br/>
<a class="lnk2" href="/web/20130430213323/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</i></p></div>

Kaynak: [taraf.com.tr](http://www.taraf.com.tr/alper-gormus/makale-insansiz-kapitalizm-insanli-toplum.htm), [web.archive.org (arşiv bağlantısı)](http://web.archive.org/web/20130430213323/http://www.taraf.com.tr/alper-gormus/makale-insansiz-kapitalizm-insanli-toplum.htm)
