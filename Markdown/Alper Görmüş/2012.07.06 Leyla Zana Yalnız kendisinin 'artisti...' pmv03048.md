# Leyla Zana: Yalnız kendisinin 'artisti...'

*Alper Görmüş 06.07.2012*

<div class="yazi"><p><i>Aşağıda okuyacağınız Leyla Zana portresini Aktüel dergisinin çarşamba günü yayımlanan sayısı için yazmıştım. O portreyi bir de Taraf okurlarının dikkatine sunmak istedim...<br/><br/></i>Peşinde bir ömür çürüttüğünüz şeyin <b>“yanlış” </b>olduğunu anladığınızda sizi kurtaracak yegâne şey, o <b>“yanlış”</b>ın sizin yanlışınız olmasıdır. Peşinde ömrünüzü geçirdiğiniz şeye yürekten inanmamışsanız; <b>“konjonktür” </b>öyle gerektirdiği için, <b>“desinler”</b> için ya da <b>“etraf ne der”</b> kaygısıyla öyle davrandıysanız, gün gelip inandığınız şey iflas ettiğinde siz de iflas edersiniz.<br/><br/>Fakat o <b>“yanlış”</b>ı kendi samimi <b>“doğru”</b>nuz olarak izlemişseniz, korkmayın; ruhunuz bu hayal kırıklığından hiç etkilenmeyecektir.<br/><br/>Sayıları çok az olan ve hiçbir zaman <b>“mış gibi” </b>yapamayan bu insanların davranışları <b>“normal” </b>insanlara çok tuhaf gelir; çünkü zordur, belalıdır bu insanların hayatı. Onlar ise, hesabını kendi vicdanlarına veremedikleri bir hayata hayat diyemeyecekleri için katlanırlar bütün bu zorluklara...<br/><br/><b>Leyla Zana</b>'yı konu alan esaslı bir biyografinin yazarı olan gazeteci <b>Faruk Bildirici</b> işte tam böyle bir insana işaret ediyor kitabında.<br/><br/>Bildirici, <i>Yemin Gecesi</i> adlı kitabına dair kendisiyle yapılmış bir söyleşide, Leyla Zana'yla, 12 Eylül'de Diyarbakır Belediye Başkanlığı elinden alınan ve hapse gönderilen kocası <b>Mehdi Zana</b> arasındaki siyasi rekabetten söz ederken şöyle diyor:<br/><br/><i>“1989 yerel seçimlerinde Mehdi Zana daha içerideyken onu belediye başkanı yapmak istiyorlar. 'Ben kimsenin artisti olmam' diyor. Yani Mehdi Zana’nın da artisti olmam diyor ama 1991’deki milletvekili adaylığını kabul ediyor, çünkü artık artçılık söz konusu değil.”<br/><br/></i>Kürt aydın <b>Ümit Fırat</b>, 1980'leri cezaevindeki kocasına adayan Leyla Zana'nın, 1990'daki gazetecilik deneyiminin onu değiştirdiğini düşünüyor ve o günlerin Zana'sı için <b>“Artık Mehdi’nin karısı değildi; Leyla Zana’ydı”</b> diyor. <br/><br/>Nitekim 1991'de SHP'den milletvekili adaylığı söz konusu olduğunda, hapisten çıkmış bulunan Mehdi Zana bu partiye karşı olduğu için Zana'nın adaylığına da karşı çıktı. Ne var ki bu karşı çıkış Zana'nın adaylığını engelleyemedi. Mehdi Zana da onun artık kendi karısından ziyade <b>“Leyla Zana” </b>olduğunu kabullenmişti ki, itirazında ısrarcı olmadı. Hatta, Ümit Fırat'ın anlattığına göre ona levazımcılık da yaptı:<br/><br/><i>“Yemin töreninde milletvekillerinin takması için sarı-kırmızı-yeşil kravat yaptıracaktı. Leyla için de aynı renklerden fular. Tekstilcilerle görüştü ve işini halledip Ankara’ya döndü. Sonra Leyla yemin ederken onu taktı.”<br/><br/><br/></i></p>
<h3>Bir “çeliğe su verme” hikâyesi</h3>
<p>Seven sevmeyen herkesin dobralığını, dürüstlüğünü ve açık sözlülüğünü teslim ettiği bu küçük dev kadın kendini nasıl yaratmıştı acaba? Nasıl olmuştu da erkeklerin mutlak hâkimi olduğu bir bölgede, erkeklerin saygıda kusur etmediği çok etkili bir siyasi figür haline gelmişti? 14 yaşında evlendirildiğini, gittiği ilkokuldan birinci yılda ayrıldığını ve dolayısıyla okuma yazma bilmediğini hesaba kattığımızda, bu soru daha da anlamlı hale geliyor.
                                    	<br/><br/>
<a class="lnk2" href="/web/20120902013904/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-leyla-zana-yalniz-kendisinin-artisti.htm), [web.archive.org (arşiv bağlantısı)](http://web.archive.org/web/20120902013904/http://www.taraf.com.tr:80/alper-gormus/makale-leyla-zana-yalniz-kendisinin-artisti.htm)
