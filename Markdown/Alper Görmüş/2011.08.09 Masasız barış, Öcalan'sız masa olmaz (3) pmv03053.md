# Masasız barış, Öcalan’sız masa olmaz (3)

*Alper Görmüş 09.08.2011*

<div class="yazi"><p>Talihsiz... Basiretsiz...</p>
<p>Bugün son bölümüyle karşınızda olduğum diziyle ilgili olarak bana gelen eleştirilerin büyük bölümünü karşılayabilecek kelimeler, işte bunlar: <b>“Talihsiz”</b> ve <b>“basiretsiz”</b>...</p>
<p>Eleştirilere göre yazılar talihsizdi, çünkü PKK’nın saldırılarının peş peşe geldiği bir dönemde yayımlanmışlardı... Yazıların sahibi ise basiretsizdi, çünkü PKK’nın saldırılarının artacağı apaçıkken bunu göremeyip barışlı, masalı, Öcalan’lı <b>“naif”</b> değerlendirmelere girişmişti.</p>
<p>Dizinin son bölümüne bu eleştirilere iki cümlelik bir cevapla başlamak istiyorum: Tam tersine, PKK saldırılarının daha da hızlanarak devam edeceğini biliyordum (yazılar dikkatli okunursa bu hemen görülür). Fakat Kürt meselesinin çözümünde barışçı çözüm ve <b>“masa”</b>dan başka bir imkânımızın olmadığını asıl böyle dönemlerde dile getirmek gerektiğini düşündüğüm için yazıları özellikle şimdi yazmayı uygun buldum.</p>
<p><b><br/>Eleştiri ağırlıklı olarak hükümete yönelmeli</b></p>
<p><b><br/>“Barışçı çözüm”</b>den yana olan ve bunun yolunun da <b>“müzakere”</b>den geçtiğine inanan liberal kesimlerde, bu noktaya bir türlü gelemememizin müsebbibi olarak <b>“devlet ve PKK içindeki barışı istemeyen şahinler”</b>i göstermek giderek daha fazla rağbet gören bir yaklaşım haline geldi.</p>
<p>Hükümete yakın <b>“paralel merkez medya”</b>da ise bu analiz bir adım daha ileriye götürülerek, <b>“devlet ve PKK içindeki şahinlerin ittifakı”</b> (ya da Ergenekon-PKK ittifakı) nedeniyle <b>“müzakere”</b> alternatifinin geçerli olmadığı; hükümetin bundan böyle muhatap olarak <b>“Kürt halkı”</b>nı görmesi gerektiği yönünde görüşler öne sürülüyor. (<b>Cengiz Çandar</b>’ın <b>TESEV</b> için hazırladığı <b>“<i>Dağdan İniş – PKK Nasıl Silah Bırakır</i>”</b> başlıklı, tam bir hakikat deposu niteliğindeki raporunu okuyunca, bunun <b>“ah keşke”</b>den başka bir değerinin olmadığı ortaya çıkıyor.) </p>
<p>Hiç kuşkusuz, devlet ve PKK’daki <b>“şahinler”</b> meselesi önemli, fakat bunu dile getirirken hükümetin <b>“müzakere yoluyla çözüm”</b> konusundaki isteksizliğini yeteri kadar vurgulamamak ya da tümden görmezlikten gelmek de ciddi bir sorun... </p>
<p>Gerçek şu ki, hükümet <b>“masa”</b>yı bir türlü içine sindiremiyor. Bunun iki nedeni var... Birincisini, bu dizinin ilk yazısında, Güney Afrika’daki iç savaşın da onu izleyen müzakerelerin de önemli isimlerinden biri olan <b>Roelf Meyer</b>’in ağzından aktarmıştım:</p>
<p><b><br/>“Biz, uzun zaman doğru olduğumuzu, üstün olduğumuzu, onlarınsa aşağıda olduğunu düşünmüştük. Dünyadaki pek çok çatışmanın temel sebebi bu.”</b></p>
<p>Fakat Türkiye için, hükümet eden iktidarın doğasından gelen ilave bir sorun daha var... <b>Ali Bayramoğlu</b>’nun bir yazısında çok güzel ifade ettiği gibi bu hükümet <b>“vermeyi”</b> seven fakat ondan bir şey talep edilince sinirlenen bir hükümet.
                                    	<br/><br/>
<a class="lnk2" href="/web/20111214085910/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-masasiz-baris-ocalan-siz-masa-olmaz-3.htm), [web.archive.org (arşiv bağlantısı)](http://web.archive.org/web/20111214085910/http://www.taraf.com.tr:80/alper-gormus/makale-masasiz-baris-ocalan-siz-masa-olmaz-3.htm)
