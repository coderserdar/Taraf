# CHP yarılınca, yarımlar ne olacak

*Alper Görmüş 29.01.2013*

<div class="yazi"><p>Cumhuriyet Halk Partisi’nin (CHP) <b>“yarılmanın eşiğinde” </b>olduğunu görmek için, bu partiyi çok yakından izleyen ve onun hakkında <b>“organik” </b>bilgiyi haiz <b>Hasan Bülent Kahraman</b>’ın uzmanlığına ihtiyaç yok ama, ben yine de onun değerlendirmesini aktararak başlayacağım:<br/><br/><i>“(...) Bu zıtlaşma partiye yerleşmiş ulusalcılarla herhalde yenilikçiler dememiz gereken kesim arasında cereyan ediyor. Artık saklanamayan, muhtemelen bölünmeyle sonuçlanacak bir yarılma ve çatışma bu. CHP eğer söylendiği gibi yeni olacaksa bu kopuştan sonra olacak.”</i> (<i>Sabah</i>, 23 Ocak 2013)</p>
<p>Kahraman’ın, <b>Hüseyin Aygün</b>’ün partide yarattığı fırtınaya işaretle kaleme aldığı yazısından bir gün sonra, parti içinde, Aygün’ün yol açtığıyla kıyas kabul etmeyecek büyüklükte yeni bir kargaşa başladı. Bu defa başrolde <b>Birgül Ayman Güler</b> ile onun <b>“Türk ulusu ile Kürt milliyetinin eşit ve eşdeğerde olmadığı” </b>yönündeki sözleri vardı.</p>
<p>O sözlerin ardından parti içinde bütün netliğiyle ortaya çıkan saflar açıkça gösterdi ki, Hasan Bülent Kahraman haklıdır: Bu CHP yarılacak! </p>
<p>Tamam da, yarılmadan sonra ortaya çıkacak<b> “yarım”</b>lar ne olacak?<br/><br/><br/></p>
<h3>CHP’deki “1930’cu” olmayan kanat</h3>
<p>Bu soruya cevap vermeye girişmeden önce halen parti içinde yer alan ve <b>“çatışmakta olan”</b> tarafların hangi politik-ideolojik çizgileri temsil ettiği hususunda bir değerlendirmede bulunmak gerekir.</p>
<p>Hasan Bülent Kahraman, CHP içindeki mevcut çizgileri şöyle tanımlıyor:<br/><br/><i>“Buradaki tartışma CHP’nin Tek Parti döneminden kalan mirasına, hatta doğrudan Tek Parti CHP’sine sahip çıkmakla ilgili. Bir grup, klasik Altı Ok’u, o dönemin yani 1930’ların Kemalizmini, 1940’ların faşizan, tepeden inmeci yaklaşımlarını vazgeçilmez bir değer olarak benimsiyor... Diğer bir grup da, tıpkı zamanında SHP’de olduğu gibi, bu tarihin artık terk edilmesi gerektiğini dile getiriyor.” </i></p>
<p>Eh, mevcudun değerlendirmesi böyle olunca, <b>“yarılma” </b>sonrasında ortaya çıkacak <b>“yarım”</b>lardan birinin (1930’cu olmayan <b>“yarım”</b>ın) otomatik olarak <b>“normal” </b>bir sosyal-demokrat partiye evrileceğini düşünmek de normal oluyor.</p>
<p>Fakat ben bu kanaatte değilim, çünkü CHP içindeki “1930’cu olmayan ‘yarım’”ın Batı tipi bir sosyal-demokrat parti ideolojisine o kadar da yakın olduğunu düşünmüyorum.<br/><br/><br/></p>
<h3>“1930’cu” olmayan kanat, “1930’cu” tabana karşı</h3>
<p>Hasan Bülent Kahraman’ınki türünden CHP değerlendirmelerinin, benim yıllardır üzerinde durduğum bir problemle malûl olduğunu düşünüyorum: CHP’yi, bu partiyi temsil eden kamusal-siyasi figürler üzerinden düşünmek ve CHP tabanının onlar üzerindeki etkisini hesaba katmamak.
                                    	<br/><br/>
<a class="lnk2" href="/web/20130430213337/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/alper-gormus/makale-chp-yarilinca-yarimlar-ne-olacak.htm), [web.archive.org (arşiv bağlantısı)](http://web.archive.org/web/20130430213337/http://www.taraf.com.tr/alper-gormus/makale-chp-yarilinca-yarimlar-ne-olacak.htm)
