# Kürt sorununda ‘taze acı mühendisliği’nin sonu 

*Alper Görmüş 22.06.2012*

<div class="yazi"><p>Birkaç hafta kadar önceydi, sabahtı ve ben her sabah olduğu gibi <i>Açık Radyo</i>’da <i>Açık Gazete</i>’yi izliyordum. <b>Ömer Madra</b>’nın yayın ortağı <b>Mahir Ilgaz</b>, bana çok çarpıcı gelen bir araştırmadan söz etti. Toplumların <b>“tehlike algısı”</b>nı konu alan araştırma göstermiş ki, bu âlemin, zekâsını kullanarak <b>“ilerleme”</b> yeteneğine sahip yegâne yaratığı olan <b>“insan”</b>lardan oluşan<b> </b>toplumlar, varlıkları açık olarak gösterilse bile <b>“uzak tehlike”</b>leri algılamama ya da onlara aldırmama <b>“yeteneğine” </b>sahipmişler. </p>
<p>Aslına bakarsanız, araştırmayı gerektirmeyecek kadar açık bir gerçek bu; hepimiz toplum içinde yaşıyoruz ve bu araştırmanın vardığı sonucu her birimiz bir ömür boyunca defalarca tecrübe ediyoruz. </p>
<p>Mevcut toplumsal tehlikeleri önemseme ve sadece onlar üzerinde yoğunlaşma eğilimimizin, mevcut (taze) toplumsal acılarımız için de geçerli olduğunu yine hepimiz kendi hayatlarımızdan biliriz.</p>
<p>Sadece mevcut tehlikeler üzerinde yoğunlaşma <b>“yeteneğimiz” </b>sayesinde gelecekteki tehlikeleri; sadece mevcut <b>“acılar” </b>üzerinde yoğunlaşma <b>“yeteneğimiz”</b> sayesinde geçmiş acılarımızı ıskalıyoruz.</p>
<p>Sonuçta da şu oluyor: Toplumların gelecek ve geçmiş algılarına dair bu <b>“yeteneklerinin”</b> (zaaflarının) farkında olan birileri, bu <b>“yetenekleri” </b>körükleyerek toplumların <b>“şimdi”</b>sini, dolayısıyla da geleceğini karartıyorlar.</p>
<p>Bu yazıda sadece ikinci <b>“yetenek”</b> üzerinde duracak, toplumun <b>“taze</b> <b>acı”</b>lar üzerinde yoğunlaşma, buna karşılık geçmiş acıları unutma eğiliminin, ülkenin en büyük acı kaynağı olan Kürt sorununun bir türlü çözülememesinde oynadığı rolü ele almaya çalışacağım. </p>
<h3><br/>“Taze acı” mühendislerinin başarıları</h3>
<p>Öncelikle bir hak tesliminde bulunayım: Yaşanan ânın acılarını körüklemek ve geçmiş acıları silikleştirmek (böylece onlardan dersler çıkarmayı zorlaştırmak) suretiyle <b>“şimdi”</b>yi ve geleceği karartma <b>“sanatı”</b>nın Türkiye’deki ustaları, uzun yıllar boyunca muazzam bir başarının mümessilleri oldular. <b>“Dökülen kanın yerde kalmayacağı”</b> şeklindeki temel sloganın eşliğinde sürdürülen <b>“son terörist öldürülene kadar mücadele”</b> çizgileri toplumdan uzun yıllar boyunca karşılık buldu. Güneydoğu’dan gelen her asker cenazesi, onların <b>“mücadele”</b>sine yeni bir destek anlamına geldi.</p>
<p>Ne var ki zaman içinde, <b>a)</b> Devletin, Kürtlerin en tabii haklarını kendilerinden esirgediğinin ortaya çıkması ve böylece Kürtlerin sırf asker öldürmekten zevk aldıkları için silahlanıp dağa çıktıkları inancının kırılması, <b>b)</b> <b>“Son terörist öldürülene kadar”</b> çizgisiyle terörün bitirilemeyeceğinin anlaşılması sayesinde Türklerin algılarında akıl düzeyinde belirgin değişiklikler oldu. Giderek daha çok sayıda Türk, Kürt sorununun çözümünün başka yolları olması gerektiğini düşünmeye başladı.</p>
<p>Ne var ki her <b>“taze acı”</b> bu düşüncenin <b>“kuvveden fiile”</b> sıçramasını engelleyen bir rol oynuyordu. Çünkü böylece insanlar kendilerini olgunlaştıran geçmiş acıları unutuyor, akıllarını dumura uğratan taze acıların girdabına kapılıyorlardı.
                                    	<br/><br/>
<a class="lnk2" href="/web/20120902045454/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-kurt-sorununda-taze-aci-muhendisligi-nin-sonu.htm), [web.archive.org (arşiv bağlantısı)](http://web.archive.org/web/20120902045454/http://www.taraf.com.tr:80/alper-gormus/makale-kurt-sorununda-taze-aci-muhendisligi-nin-sonu.htm)
