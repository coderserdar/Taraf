# ‘Bağımsız yargıya havale ettik’le olmaz! (1)

*Alper Görmüş 11.02.2011*

<div class="yazi"><p>12 Eylül’ü gerçekleştirenlerden ve 12 Eylül iktidarının her türlü sorumlusundan hesap sorma imkânını ortadan kaldıran ünlü <b>“Geçici 15. Madde”</b>nin Anayasa’dan çıkarılacağı açıklandığında bizim çevrelerde herkes çok sevinmiş, bense rahatsız olmuştum. Bu rahatsızlığımı önce 2 Nisan 2010 tarihli, <b>“Paketteki ‘geçici 15. Madde’ye neden sevinemedim”</b> başlıklı yazımda, sonra da 27 Temmuz 2010 tarihli, <b>“Geçici 15. Madde rahatsızlığım büyüyor” </b>başlıklı yazılarımda ifade etmiştim.</p>
<p>Şöyle demiştim ilk yazıda:</p>
<p>“(...) 15. Madde keşke o pakette olmasaydı diyorum. Çünkü bu, Hâkimler ve Savcılar Yüksek Kurulu’nun (HSYK) yapısını değiştirmek gibi, askerlerin adlî yargıda yargılanmasının yolunu açmak gibi <b>‘teknik’ </b>bir konu değil. <b>Prof. Turgut Tarhanlı</b>’nın <i>Milliyet</i>’ten (29 mart) <b>Devrim Sevimay</b>’la konuşurken gayet güzel ifade ettiği gibi bir <b>‘ağırlığı’</b> var. Ölümlerin, işkencelerin hesabını sormaya soyunmak bir hazırlığı ve ciddiyeti gerektirir, aksi takdirde o ağırlığın altında ezilirsiniz. Yalnız politik nedenlerle değil, mağdurlara gösterilmesi gereken saygı nedeniyle de kimsenin hakkı yoktur böyle bir şeye.”<br/><br/><b>Prof. Tarhanlı</b>’nın, 12 Eylül’le gerçek bir hesaplaşmanın özünde <b>“siyasi” </b>bir mesele olduğunu, dolayısıyla meselenin hukuka havaleyle çözülemeyeceğine dair söylediği şeyler de çok önemli gelmişti bana. Her satırına katıldığımı söyleyerek, bu sözlerini de aktarmıştım o yazıda... Şöyle diyordu Tarhanlı:</p>
<p>“Geçmişle hesaplaşmada demin de anlattığım gibi hukuk yetersiz kalabilir. Hukukun yetersiz kaldığı zamanlarda ise hükümetin omuzlarına ağır bir politik sorumluluk biner. 30 yıldır hesabı verilmemiş mağduriyetler içinde yaşayan Türkiye vatandaşlarını bu ağırlığın altında bırakmama sorumluluğudur bu. Ve hiç hafif bir konu değil, çünkü bu bir yargılama meselesi değil, hesap verebilme meselesidir.”</p>
<p>O zaman da dediğim gibi, mesele, <b>“Geçici 15”</b>i kaldırmak değil, o maddeyi kaldırmış olmaktan doğan siyasi sorumluluğun gereğini yerine getirip getiremeyeceğinizdir... O iradeyi gösterip gösteremeyeceğinizdir... Bu yönde samimi bir arzu duyup duymadığınızdır...</p>
<p>Benim referandumdan önceki kanaatim, hükümetin kendi sorumluluğunu 15. Madde’yi kaldırmaktan ibaret gördüğü ve referandumun <b>“evet”</b>le sonuçlanmasını takiben işi <b>“yargıya havale”</b> edip meseleyi kapatacağı yönündeydi. İşte o nedenle <b>“keşke Geçici 15. Madde referandum paketinde hiç olmasaydı” </b>diye yazmıştım. <br/><br/><b>Referandumun üzerinden tam beş ay geçti, öngörümün tümüyle gerçekleştiğini görmekten hiç memnun değilim!<br/><br/></b><b>Hrant Dink </b>davası da siyasi iradenin <b>“yargıya havale” </b>etmekle sorumluluktan kurtulamayacağı bir dava... Bu davaya ilişkin son zamanlarda ilginç gelişmeler oldu. <b>Cumhurbaşkanı Gül Devlet Denetleme Kurulu’nu soruşturma için harekete geçirdi.
                                    	<br/><br/>
<a class="lnk2" href="/web/20111123155115/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</b></p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123155115/http://taraf.com.tr/alper-gormus/makale-bagimsiz-yargiya-havale-ettik-le-olmaz-1.htm)
