# Özkan’ın Saçan’a kefaleti bugün çok daha anlamlı görünüyor...

*Alper Görmüş 30.09.2008*

<div class="taraf_structure_2col_1zq">
<div class="margen_n">



 <p><font face="Times New Roman TUR"><br/>
<p>Gazetecilikte hatırlatmanın (tekrarın) önemine daha önceki birkaç yazımda değinmiştim. (“Tekrar”ın önemli olduğunu bile birkaç kez tekrarlamışım yani, düşünün artık!)</p><br/>
<p>En ciddi ithamların bile adeta suya yazıldığı, itham edilenlerin “üç günde unutulur nasılsa”nın güvenli limanına sığınıp dertlenmedikleri bizim gazetecilik ortamımızda hele, “tekrar”, gazeteciliğin mütemmim cüzü sayılmalı.</p><br/>
<p>Yıllardır, aralıklarla tekrarladığım bazı konular var, bunların bir bölümünü <i>Taraf</i>’taki yazılarımda da ele almıştım. Şimdi hatırlatacağım meseleye ise bu gazetede ilk kez değinmiş olacağım.</p><br/>
<p>Mesele şu: Tuncay Özkan, 25 Aralık 2001 tarihinde, o sıralarda köşe yazarlığı yaptığı <i>Milliyet</i>’te olmayacak bir şey yaptı, haklarında çeşitli iddialar bulunan iki polis müdürüne (birinin adı Adil Serdar Saçan’dı) kefil olduğunu belirten bir yazı kaleme aldı. </p><br/>
<p>Gazeteciliğin bir “temas ve mesafe” mesleği olduğu söylendiğinde hepimiz şunu anlarız: Bu meslekte herkesle temas etmek ve konuşmak meşrudur (gazeteci için herkes haber kaynağıdır), fakat belirli bir mesafeyi korumak koşuluyla... Ben o zamanlar Tuncay Özkan’ın yazısını, “haber kaynağıyla mesafesini koruyamamış bir gazetecilik” örneği olarak ele almış, eleştirmiştim. Sonraki yıllarda, yeri geldiğinde yazıya iki kez daha döndüğümü hatırlıyorum. Tuncay Özkan, üçünde de beni telefonla aramış, bütün gazabını üzerime boca etmişti. Doğrusu, yaptığı şeyin gazetecilik çerçevesinde savunulmasının imkânsız olduğu apaçıkken gösterdiği bu aşırı tepki bana anlaşılmaz gelmişti o zaman. Bugün, kefil gazeteci ve kefil olunan polis şefinin Ergenekon soruşturması çerçevesinde aynı gün gözaltına alınıp ardından tutuklandıklarını ve aynı cezaevine konulduklarını düşündüğümde, o günkü kadar şaşırmıyorum. </p><br/>
<p>Aşağıda size, Özkan’ın 25 Aralık 2001 tarihli yazısını eleştirdiğim –bundan yaklaşık iki yıl sonraki- yazımdan uzun bir özet sunuyorum. Ardından birkaç şey daha söyleyeceğim...</p></font><b><font face="Times New Roman TUR" size="4"><br/>
<p>“Gazeteci polis şefine kefil...”</p><br/>
<p>(Dönemin <i>Medyakronik</i>’inden)</p></font></b><font face="Times New Roman TUR"><i><br/>
</i><p>“Bir gazeteci, adı haklı ya da haksız gene polisin yürüttüğü bir operasyona karışan; bu nedenle hakkında soruşturma açılan bir polis şefine tam da savcılıkta ifade verdiğinin ertesi günü gazetesindeki köşesinden ‘kefalet’ yazısı yazabilir mi?</p><br/>
<p>“Bu soruya hepinizin ‘tabii ki yazamaz, yazmamalı’ cevabını vereceğinizden hiç kuşkumuz yok. Ama 25 Aralık 2001’de bir gazeteci (Tuncay Özkan) Milliyet gazetesinde bunu yaptı. Önce kısa bir hatırlatma... Yukarıda yazdığımız gibi, 2001 yılının aralık ayıydı, gazetelerde, İstanbul Organize Suçlarla Mücadele Müdürü Adil Serdar Saçan ve Mali Şube Müdürü Ayhan Mimaroğlu’nun adlarını, ‘Örümcek Ağı’ davasının baş aktörü Erol Kohen’le ilişkilendiren haberler çıkmaya başladı. İki müdürün Kohen’den birtakım maddi çıkarlar elde ettiği, ondan hediyeler aldığı, uçak biletlerinin ve oraya buraya gönderdikleri çok sayıda çiçeğin parasının Kohen’in şirketinden ödendiği iddia ediliyordu... Sonuçta mesele, iki müdürün Ankara DGM Savcılığı’na ifade vermesine kadar ulaştı. Müdürler, Kohen’in arkadaşları olduğunu, onun bazı yasadışı işlere giriştiğini bilmediklerini, uçak parası, çiçek vb. giderlerinin Kohen tarafından karşılandığını ama sonradan hepsini ona ödediklerini söylemişlerdi...</p><br/>
<p>“Tuncay Özkan’ın yazısı, işte bu ifadelerden birkaç gün sonra gelmişti. ‘Bir linç girişiminin sorgu tutanakları’ başlıklı yazısına şöyle başlamıştı Özkan:</p><br/>
<p>‘İstanbul Emniyeti’nde görevli iki polis müdürü. Biri hukuk fakültesini bitirmekle kalmamış bir de doktora yapmış: Dr. Adil Serdar Saçan. Organize suçlarla mücadele için kurulan şubenin ilk ve halen görevdeki tek müdürü. Diğeri polis koleji çıkışlı. Yurtdışında irtibat görevlisi olarak çalışmış. Sonra adım adım yükselip mali şube müdürlüğüne kadar gelmiş: Ayhan Mimaroğlu.’</p><br/>
<p>“İki müdürün asla ‘yanlış’ bir şey yapmayacağının kanıtı olarak gösterilen ‘doktora’ ve ‘kolej’ hatırlatmasından sonra Özkan bir dizi argümanla polislerin ‘yasadışı güçlerin korkulu rüyası’ olduğunu anlatıyor, yapılanın ‘linç girişimi’ olduğunu söylüyordu...</p><br/>
<p>“Bu yazının üzerinden 1,5 yıl kadar geçtikten sonra Dr. Adil Serdar Saçan ‘sorguda işkence yapmak’ suçundan meslekten ihraç edildi. Bu gelişmeyi size duyurmuştuk. Ve taze haber: Şimdi de üç müfettişin ‘uyuşturucu kaçakçısıyla bağlantısı var’ raporu üzerine Ayhan Mimaroğlu’na meslekten el çektirildi. (...)</p><br/>
<p>“Yanlış anlaşılmasın: Tuncay Özkan’ın ‘kefalet’i, iki polis şefinin akıbeti böyle tecelli ettiği için yanlış değil! Onların karakterlerinden, davranışlarından bağımsız olarak yanlış! Bir gazeteci, mesleğinin özellikleri gereği polis şeflerine kefil olamaz. Çünkü o andan itibaren gazetecinin onlarla ilgili olarak ‘objektif’ haber yazabileceğine kimse inanmaz. Ayrıca herkesin aklına şu soru gelir: Bir gazeteci hangi neden ya da nedenlerle, aslında meslekî intihar anlamına gelen böyle bir davranışta bulunmak zorunda hisseder kendini?”</p></font><b><font face="Times New Roman TUR" size="4"><br/>
<p>İtham etmiyorum, şüphe belirtiyorum</p></font></b><font face="Times New Roman TUR"><br/>
<p>O zamanlar bilmiyorduk, şimdi öğrendik: 2001 yılı, aynı zamanda Adil Serdar Saçan’ın, ifadeleriyle Ergenekon örgütünü ortaya çıkartan Tuncay Güney’i sorguladığı yıl. Gene şimdi öğreniyoruz ki, Saçan o zamanlar Tuncay Güney’den aldığı altı çuval belgeden ikisini, soruşturmayı devrettiği İstihbarat şubesine göndermemiş, kendisine saklamış.</p><br/>
<p>Tuncay Güney, basına verdiği söyleşilerde sorgusunun hemen ardından Saçan’ın kendisine sağladığı pasaport ve biletlerle yurtdışına kaçtığını söylemiş, Ergenekon soruşturmasını Saçan’ın kapattığını öne sürmüştü. Serdar Saçan şimdi tutuklu, bu iddiaların ne ölçüde gerçeği yansıttığını öğrenme şansımız artık daha yüksek.</p><br/>
<p>Asıl mevzuumuza dönersek: Tuncay Özkan’ın, yukarıda özetlediğim “kefalet” yazısını Saçan’ın 2001’de gerçekleştirdiği Ergenekon soruşturmasının ardından yazdığı kesin (yazı, 25 Aralık 2001 tarihli çünkü). Gene kesin olan bir nokta da şu: Tuncay Özkan, dönemin, Saçan’dan bilgi alarak haber yazan gazetecilerinin başında geliyordu. Özkan, bu çerçevede çok sayıda sorunlu habere imza atmıştı ve ben zamanında bu haberlerle epeyce uğraşmıştım. </p><br/>
<p>Soru şu: Tuncay Özkan, Saçan’ın 2001’deki Ergenekon macerasını biliyor muydu? O dosyalardan haberdar mıydı? En önemlisi: Aslında “meslekî intihar” anlamına gelen “kefalet” yazısını kaleme almaktan bu nedenle mi kaçınmadı?</p><br/>
<p>İtham etmiyorum, hüküm vermiyorum, sadece soru soruyorum.</p></font></p>

<br/>


<div id="taraf_not">
</div>

</div>


</div>

Kaynak: [taraf.com.tr](http://www.taraf.com.tr:80/makale/2099.htm), [web.archive.org (arşiv bağlantısı)](http://web.archive.org/web/20081206104921/http://www.taraf.com.tr:80/makale/2099.htm)
