# ‘Cumhuriyet’in ve Cumhuriyet’in belgeseli 

*Alper Görmüş 01.03.2011*

<div class="yazi"><p>Geçtiğimiz perşembe (24 şubat) <i>TRT Haber</i>’de <b><i>Cumhuriyet </i>gazetesinin editoryal tarihini anlatan Siyah-Beyaz adlı belgeselin</b> <b>“Vazo kırılıyor” başlıklı dördüncü bölümünü </b>izledik.<b> </b>Dizi, bir yanıyla, <b>Türkiye’deki laik-modern-Kemalist kişilerin, kurumların, partilerin</b> son 20-25 yılda irtica korkusu ve toplumsal-siyasi iktidar kaybı duygusuyla nasıl bir savrulma yaşadıklarını; bu korkuyla kendilerini nasıl bir umutsuzluk içine hapsedip çıkmaz yollara saptıklarını anlamak bakımından esaslı bir imkân sunuyor. Diyeceksiniz ki, bir gazetenin macerasından böyle bir genel sonuç nasıl çıkar? Çıkar, çünkü <b><i>Cumhuriyet</i> sadece bir gazete değil... O, sembolik anlamı ve önemiyle bütün bu kişileri, partileri ve kurumları temsil edebilen bir fenomen! </b></p>
<p>Dizi, beni en çok bu yanıyla ilgilendirdi, fakat hiç şüphesiz bambaşka boyutları da var. Mesela sırf <i>TRT</i>’nin kimi <b>“heyecanlı”</b>, manipülatif haber programlarıyla karşılaştırmak ve devlet televizyonunda sakin bir politik belgesel izlemenin mutluluğunu tatmak için dahi televizyon karşısına geçilebilir.</p>
<h4><br/>12 Mart dersleri 28 Şubat’ta tedrisattan kaldırıldı</h4>
<p>Çok uzun yıllardır şu sorunun cevabını arıyorum: <b>“Mürteci”</b>lerin iktidarını yasa ve meşruiyet dışı yöntemlerle engelleme yolundaki bütün girişimler her zaman ters teptiği ve amaçlananın tam tersi sonuçlar ürettiği halde, Türkiye’nin <b>“modern”</b>leri nasıl oluyor da bir daha, bir daha aynı yola başvuruyorlar? Belli ki burada bir çaresizlik var. Peki, bu çaresizlik nereden kaynaklanıyor?</p>
<p>Soruya hiç değilse kendimi tatmin edecek bir cevap bulamadım, fakat bu takipte bana önemli gelen bir noktayı yakaladığımı düşünüyorum, o da şu: <b>Türkiye’nin “laik-modern-kentli” kesimlerini temsil eden bazı güçlü kurumlar zaman zaman bu deli gömleğini yırtıp atmak için harekete geçiyorlar, fakat bu süreç bir türlü tamamına eremiyor... </b>Ve bu kurumlar yeniden toplumu o <b>“altın</b> <b>çağ”</b>a (1950’deki <b>“karşı-devrim”</b> öncesine) götürecek <b>“zinde”</b> güçleri yardıma çağırmaya başlıyorlar...</p>
<p>Bu gitmeli-gelmeli süreci en iyi izleyebileceğimiz kurumlardan biri de hiç kuşkusuz <i>Cumhuriyet </i>gazetesi... </p>
<p>Gazete, 27 Mayıs’a ön gelen yıllarda açık bir müdahalecilik yanlısıydı, <b>1960’ların ortalarından itibaren ise bizzat kendisi bu müdahalenin bir parçası</b> haline geldi. Çünkü gazetenin önde gelenlerinin bir bölümü, bir ayağı Türk Silahlı Kuvvetleri’nin içinde olan cuntanın da içinde yer alıyordu. Cuntanın siyasi amacı, <b>“cici demokrasi”</b>ye son verip <b>“asker-sivil aydın zümre”</b>nin iktidarını kurmaktı.</p>
<p>Dizinin ilerleyen bölümlerinde yer alacak mı bilmiyorum; hatırlayacaksınız, <b>İkinci Ergenekon İddianamesi’nde yer alan Mustafa Balbay günlüklerinde, İlhan Selçuk’la Şener Eruygur’un 16 Ocak 2004’te gerçekleştirdikleri yüz yüze konuşmanın notları</b><b> vardı. </b>O görüşmede Selçuk, ordu içindeki muhtemel bölünmeye işaretle şöyle diyordu:<br/><br/><b>“Ben çok şey yaşadım.
                                    	<br/><br/>
<a class="lnk2" href="/web/20111123155751/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</b></p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123155751/http://taraf.com.tr/alper-gormus/makale-cumhuriyet-in-ve-cumhuriyet-in-belgeseli.htm)
