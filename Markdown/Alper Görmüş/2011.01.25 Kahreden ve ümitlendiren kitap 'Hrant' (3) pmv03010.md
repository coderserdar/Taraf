# Kahreden ve ümitlendiren kitap: ‘Hrant’ (3)

*Alper Görmüş 25.01.2011*

<div class="yazi"><p><b><i>Hrant Dink</i></b><i>’in ölümüne yol açan sürecin, 2000’lerde hızlandırılan <b>azınlık-misyoner düşmanlığı</b> temelinde sürdürüldüğünü artık biliyoruz. Şimdi dönüp baktığımızda görüyoruz ki, birileri bir zamanların komünizmi, şeriatçılığı, Kürtçülüğü yerine bu defa azınlıkları ve misyonerleri koymuş, oluşturulacak düşmanlık ve nefret üzerinden Türkiye üzerinde yeni bir operasyon yapmayı planlamıştır.<br/><br/></i><i>Planın tutmamasında, bu ülkenin muhafazakârlarının son 10-15 yılda geçirdiği büyük zihinsel değişimin çok ciddi bir payının bulunduğu muhakkak. Muhafazakârlar bu dönemde 28 Şubat’ın da etkisiyle <b>“bana dokunmayan yılan bin yaşasın” </b>kötücüllüğünden sıyrılmaya başlamıştı. İlaveten, kendileri gibi olmayanlarla kamusal hayatta ilk kez bu kadar yoğun bir karşılaşma içine girmişlerdi. <b>Solcular, liberaller, Kürtler, Aleviler, demokratlar, azınlıklar ve Hrant Dink</b>’le bu ilk karşılaşma, onların dönüşmelerinde, kendilerine benzemeyenleri <b>“yabancı”</b> ve <b>“düşman”</b> olarak görmekten uzaklaşmalarında önemli bir rol oynadı.<br/><br/></i><b><i>Hrant Dink</i></b><i>’in adını ayrıca anmamı, onun hatırasına duyduğum saygıya bağlamayın lütfen. Tamamen objektif bir tesbit yapıyorum ve buna bütün kalbimle inanıyorum: <b>Hrant</b>’la karşılaşıp da <b>Hrant</b>’ın temsil ettiği şeylere karşı düşmanlık beslemeye devam etmek neredeyse imkânsızdı.<br/><br/></i><b><i>Hrant Dink</i></b><i>’in kamusal önemi işte tam bu noktada ortaya çakıyor. <b>Etyen</b> <b>Mahçupyan</b>’ın dediği gibi, “Hrant öylesine sahici bir insandı, fikirlerini öylesine samimiyetle anlatır, duygularını öylesine içinden geldiği gibi paylaşırdı ki, dinleyenlerde söylediklerinin ‘doğru’ olduğuna dair yoğun bir sezgisel kabul yaratırdı...”<br/><br/></i><b><i>Tûba Çandar</i></b><i>’ın <b>“Hrant” </b>kitabıyla ilgili bu son yazıda, daha önce söylediğim gibi onun kamusal önemini ortaya koyan tanıklıklarla baş başa bırakacağım sizi... Okuyunca siz de anlayacaksınız: Hrant yaşasaydı, Türkiye bugünkünden çok daha güzel bir ülke olurdu...<br/></i><b> </b><b> </b></p>
<h4><br/>“Önyargı kırma makinesi”</h4>
<p><b><br/>Ayhan Aktar</b><b>:</b> Konferans sırasında ABD’de “asılsız Ermeni iddialarını yalanlamak için” kurulmuş olan Turkish Forum’un yöneticilerinden Fatma Sarıkaya, Amerika’dan “milli görev duygusuyla” gelip salondaki yerini almış ve açılış oturumundan itibaren toplantıyı sabote etmek amacıyla elinden gelen her türlü densizliği yapmıştı. Aynı gün Hrant’ın da, “Dünyada ve Türkiye’de Ermeni Kimliğinin Yeni Cümleleri” başlıklı bir konuşma yapması bekleniyordu. Oysa o tamamen içten gelen bir üslûp ve olanca samimiyetiyle “Su Çatlağını Buldu” hikâyesini anlattı. O nefis konuşmasından sonra Fatma Hanım’ın Hrant’la sarmaş dolaş birlikte ağladıklarını bugün gibi hatırlıyorum.
                                    	<br/><br/>
<a class="lnk2" href="/web/20111123154839/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123154839/http://taraf.com.tr/alper-gormus/makale-kahreden-ve-umitlendiren-kitap-hrant-3.htm)
