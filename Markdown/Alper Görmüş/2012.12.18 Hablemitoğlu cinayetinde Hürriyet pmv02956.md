# Hablemitoğlu cinayetinde Hürriyet

*Alper Görmüş 18.12.2012*

<div class="yazi"><p>Cuma günü, <b>“laik aydın cinayetleri”</b> dosyalarının yeniden açılmaya başladığı şu günlerde, <i>Hürriyet</i>’in muhtemel dezenformasyonlara karşı çok dikkatli olması gerektiğini yazmıştım.</p>
<p>Çünkü bu cinayetlerin en fazla ses getiren üçünün (<b>Hablemitoğlu</b>, <b>Kışlalı</b>, <b>Mumcu</b>) <b>“made in irtica” </b>değil de <b>“made in devlet”</b> olabileceğine dair güçlü işaretlerin ortaya çıktığı üç kritik anda, kamuoyunun dikkatinin yeniden <b>“olağan şüpheli”</b>ye dönmesi için <i>Hürriyet</i>’in manşetleri üzerinden tekinsiz bir gayret sergilenmişti.</p>
<p>Bu dezenformasyonlarda <i>Hürriyet</i>’in <b>“gönüllü”</b> olup olmadığını bilemem; bugün ve cuma günü manşetlerin hikâyelerini okuduktan sonra kendi kanaatinizi kendiniz oluşturursunuz... Şahsen ben, <i>Hürriyet</i>’in,<i> </i>o zaman kapısını çalan dezenformasyon kaynaklarına <b>“buyurun”</b> demiş olsa bile bugün demeyeceğini varsayıyorum. Aksi takdirde, <i>Hürriyet</i>’e <b>“aman bu kez dikkat” </b>diye bir uyarıda bulunmanın anlamı olmazdı; bu, <b>“ben zokayı yutacağım, gönüllüyüm” </b>diyen birini, <b>“birileri seni aldatmaya çalışıyor, dikkat et” </b>diye uyarmaya benzer.</p>
<p>Artık hikâyelere geçebiliriz...</p>
<p>İlk olarak, bundan tam 10 yıl önce bugün (18 Aralık 2002) gerçekleştirilen <b>Prof.</b> <b>Necip Hablemitoğlu</b> cinayetinde <i>Hürriyet </i>gazetesinin tavrını ele alacağız.</p>
<p><b><br/>“Ruger o hedefi ıskaladı”</b></p>
<p>O tarihte <i>Hürriyet</i>’in genel yayın yönetmeni olan <b>Ertuğrul Özkök</b>’ün cinayetin ikinci gününde (20 Aralık 2002) kaleme aldığı yazıdan başlayalım...</p>
<p>Özkök’ün yazısı, başlıktan da anlaşılabileceği gibi (<b>“Ruger o hedefi ıskaladı”</b>), Hablemitoğlu cinayetinin bir toplumsal mühendislik faaliyeti olduğuna, fakat bu kez hesabın tutmadığına dairdi... </p>
<p>Özkök, faturanın kolaylıkla <b>‘‘İslamcı tarikatlara’’</b> çıkarılacağı bir cinayetle karşı karşıya olduğumuzu, üstelik <b>“o kanada yakın bir parti(nin) de iktidarda” </b>olduğunu hatırlattıktan sonra şöyle yazmıştı:</p>
<p><i><br/>“Bu cinayet bana göre, Abdi İpekçi’nin vurulması kadar haince seçilmiş bir hedeftir. </i></p>
<p><i><br/>O nedenle merak ediyorum. Hangi müthiş senarist, hangi siyasi cinayet satrancı dehası bu hedefi seçip bulmuş? Gerçekten merak ediyorum...”</i></p>
<p>Özkök, yazısının bundan sonrasını, bu <b>“cinayet satrancı”</b>nı kim düzenlemişse, bu kez hedefi ıskaladığını göstermeye ayırmıştı:</p>
<p><i><br/>“Dün Türk basınının bu olaya bakışını çok dikkatle inceledim. O menfur kafa, şimdilik amacına ulaşamamış. Neredeyse aklı başında bütün gazeteler ve televizyonlar, olayın siyasi rengi konusunda önyargılı davranmamışlar. (...) Hain planını iyi yapmış, ama aklı başında medyayı tuzağına düşürememiş. Türkiye’de belki de ilk defa, medya bir cinayetin değerlendirilmesinde benzer bir tavır alıyor.”</i></p>
<p><i><br/>(...)</i></p>
<p><i><br/>“Bu toplum (...) bugün geldiği noktada, belki de tarihinin en kapsamlı ‘meşruiyet zeminini’ ve ‘ortak yaşama protokolünü’ oluşturmaya hazırlanıyor.
                                    	<br/><br/>
<a class="lnk2" href="/web/20121221084815/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</i></p></div>

Kaynak: [taraf.com.tr](http://www.taraf.com.tr:80/alper-gormus/makale-hablemitoglu-cinayetinde-hurriyet.htm), [web.archive.org (arşiv bağlantısı)](http://web.archive.org/web/20121221084815/http://www.taraf.com.tr:80/alper-gormus/makale-hablemitoglu-cinayetinde-hurriyet.htm)
