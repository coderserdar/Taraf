# Generalden utanın!

*Alper Görmüş 17.01.2012*

<div class="yazi"><p>Milli Eğitim Bakanlığı’nın 19 Mayıs kararından sonra bir <b>“anti AKP”</b> kampanyamız daha oldu: <b>“19 Mayıs’ıma dokunma!..”</b></p>
<p>Şimdiye kadarki hükümet karşıtı, <b>Atatürkçü-laik</b> kampanyaların önemli bir bölümünde kampanyacıları harekete geçiren esas sâik <b>“AK Parti gıcıklığı” </b>olmuştu. Yani kampanyacılar <b>“fırsatı kaçırmama”</b> güdüsüyle karşı çıktıkları şeyi abartıyorlar, gerçekte duydukları rahatsızlığın çok ötesinde bir gürültü çıkarıyorlardı. Yani çok da sahici değildi bu kampanyalar.</p>
<p>Bu yeni kampanya ise sahici bir kampanya... Çünkü katılımcılar 19 Mayıs törenlerinin bu <b>hizacı-istikametçi </b>halinde hakikaten hiçbir sorun görmüyorlar; Türkiye’nin bu <b>“oyun”</b>da Kuzey Kore’yle <b>“pişti”</b> olmasından bir rahatsızlık duymuyorlar... Dahası, törenleri bir dinin ritüelleri gibi algılıyorlar ve kaldırılması girişimini <b>“inanca saygısızlık”</b> gibi algılıyorlar.<br/><br/><b>“Sivil”</b> toplumdan gelen bu tepkilerle, <b>eski Deniz Kuvvetleri Komutanı Özden Örnek’in günlüklerinde bu türden törenlere ilişkin yazdıklarını</b> karşılaştırmanın anlamlı olduğunu düşündüm ve günlükleri bu gözle bir daha taradım... Dar vakitte tesbit edebildiklerimi buraya alıyorum. <br/><br/><b><i>30 Ağustos 2004</i></b><i>... Meslek hayatımda son kez üniforma ile katılacağım 30 Ağustos törenlerine iştirak ettim. Sabah 08:00’den gece yarısına kadar dur dinlenmesi olmayan bir tören zinciri. Yapımızda ve anlayışımızda düzeltmemiz gereken çok konu var. En başta Atatürk’ü bir idol haline getirmişiz. Kendisi bile “beni görmek önemli değil benim fikirlerimi anlamak önemlidir” demişken, biz her yerde Atatürk’ü heykel, resim, poster olarak anmayı sanki onu anlamak ile eş tutuyoruz. Bu böyle devam edemez. Bir taraftan İslamiyet’in günün şartlarını karşılamadığını ve reform geçirmesi gerektiğinden bahsederken, sanki Atatürkçülük ilelebet yaşayacakmış gibi davranıp ilkelerini tartışmaya dahi açmıyoruz. Tabii o zaman bu ilkeler bir yol gösterici olmaktan</i> <i>öteye, dogma haline geliyor. Sağ olsaydı herhalde en fazla kendisi bu durumu tenkit ederdi.” <br/><br/><br/></i></p>
<h3>“Onuncu yıl için planlanandan farklı değil”</h3>
<p><b><i>29 Ekim 2004</i></b><i>... Bugünkü törenleri, şöyle sabahtan akşama kadar yaşadım. Hepsi onuncu yıl için planlanandan farklı değildi. O zaman devletin gücünün mesajını her köşeye dağıtmak ve birlik beraberlik gösterisi yapmak birinci amaçtı. Aradan seneler geçti. Amaç belki aynı</i> <i>ama yapılış şeklinin çok farklı olması gerekir, diye düşündüm. Bir tribünde saatlerce oturarak geçenleri seyretmek pek bir fikir vermiyor. Üstelik de bir başıbozukluğa şahit oluyorsunuz. Bir sürü şımarık ve umursamaz genç önünüzden geçiyor. Ne kadar ve nasıl bir mesaj verildiği şüpheli. Bu konuda biraz çalışmamız gerekli. Saatlerce konuşmalar, koca koca adamların sıraya girip el sıkmaları, artık modası geçmiş kutlamalar.<br/><br/></i><b><i>2 Ağustos 2002</i></b><i>... Yüksek Askerî Şûra toplantısına ikinci defa giriyordum ama bu toplantı terfilerin konuşulacağı ilk toplantım idi.
                                    	<br/><br/>
<a class="lnk2" href="/web/20120223021925/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</i></p></div>

Kaynak: [taraf.com.tr](http://www.taraf.com.tr:80/alper-gormus/makale-generalden-utanin.htm), [web.archive.org (arşiv bağlantısı)](http://web.archive.org/web/20120223021925/http://www.taraf.com.tr:80/alper-gormus/makale-generalden-utanin.htm)
