# ‘Seçmendeki güçlü milliyetçi eğilim’miş!

*Alper Görmüş 31.12.2010*

<div class="yazi"><p>Gerçekte karşılığı olmayan korkularımızdan kurtulmak, gerçek bir karşılığı olan korkularımızdan kurtulmaktan çok daha zordur.</p>
<p>İkincilerde korku nesnesi somuttur, gözümüzün önündedir; o orada var olduğu sürece ondan korkarız, ama bir kez ortadan kalktıktan sonra, ona bağlı korkumuzdan da kurtuluruz.</p>
<p>Gerçekte karşılığı olmayan korkularımızın kaynağı ise bizzat kendi zihnimizdir; korku nesnesini zihnimiz üretir ve biz onu zihnimizden kovana kadar o bizi korkutmaya devam eder. Nihai başarı için çok gayret etmemiz gerekir, bazen de profesyonel yardıma ihtiyaç duyarız; çünkü kovduğumuzu zannederiz, buna inanırız fakat bir süre sonra bir de bakarız ki zihnimiz onu yeniden üretmiş... Bu türden korkulardan tümden kurtulmamız için bir defa ikna olmamız yetmez; bir daha, bir daha, bir daha ikna olmamız gerekir.</p>
<h4><br/>Yetmiyor, yetmiyor, yetmiyor...</h4>
<p>Adalet ve Kalkınma Partisi’nin (AK Parti), Kürt sorununda bir türlü kendisinden beklenen kararlı adımları atmamasının, bir coşup bir gerilemesinin, kendi zihninin ürettiği, bu nedenle de baş edilmesi zor bir korkudan kaynaklandığı kanaatindeyim. AK Parti, zihninde sürekli olarak <b>“radikal adımlar atarsam, hitap ettiğim seçmen kitlesindeki ‘güçlü milliyetçi eğilimler’ harekete geçer ve oy kaybederim” </b>korkusunu taşıyan bir parti ve bundan kurtulması için, gerçekte böyle bir şeyin olmadığını gösteren olguların defalarca ortaya çıkması gerekiyor. Bu olgular çıkıyor da; fakat yetmiyor, yetmiyor, yetmiyor... AK Parti her defasında mesajı almış gibi, korkusunu yenmiş gibi davranıyor fakat bir süre sonra aynı korkuyu zihninde yeniden üretiyor.</p>
<p>AK Parti elbette Kürt sorununa bir çözüm bulma yolunda bir sürü önemli adım attı, peki, hangi önemli adımı attığında tabanındaki sözde <b>“güçlü milliyetçi eğilimler”</b> harekete geçti? Başbakan Erdoğan 2005’teki o tarihi konuşmasında <b>“Kürt</b> <b>sorununun” </b>varlığını ve devletin Kürtlere karşı haksızlık ettiğini kabul ettiğinde mi harekete geçti? Devlet televizyonunun bir kanalını Kürtçe yayına ayırdığında mı harekete geçti? Hepsini bırakalım, devletin PKK’yla ve Öcalan’la görüştüğünü ve görüşmeye devam edeceğini açıkladığında mı harekete geçti?</p>
<p>Bu son maddede biraz duralım... Çünkü bu, gerçekten de ümit kırıcı bir noktaya işaret ediyor. Bu öyle bir şey ki, bu bile AK Parti’yi korkularından kurtaramadıysa, neyin kurtarabileceğine dair aklıma hiçbir şey gelmiyor.</p>
<h4><br/>“Çözüm için örgütle de görüşülür...”: Yüzde 58</h4>
<p>Hatırlayalım: Referanduma birkaç hafta kala, Başbakan Erdoğan birkaç kez açık açık <b>devletin PKK’yla ve Öcalan’la görüştüğünü</b>, bundan sonra da görüşmeye devam edeceğini açıkladı. Ben, referandumdan önce yazdığım bir yazıda, Erdoğan’ın böylece çok büyük bir risk aldığını, fakat bunu bilerek böyle yaptığını, bu yolla <b>“görüşmeler”</b>i de referanduma sunmuş olduğunu yazmış, referandum sonuçlarını o nedenle <b>“yüreğim ağzımda” </b>bekleyeceğimi belirtmiştim.
                                    	<br/><br/>
<a class="lnk2" href="/web/20111123155023/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123155023/http://taraf.com.tr/alper-gormus/makale-secmendeki-guclu-milliyetci-egilim-mis.htm)
