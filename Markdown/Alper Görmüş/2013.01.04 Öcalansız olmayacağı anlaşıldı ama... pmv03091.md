# Öcalansız olmayacağı anlaşıldı ama...

*Alper Görmüş 04.01.2013*

<div class="yazi"><p>PKK’nın 2011 temmuzundaki korkunç Silvan saldırısını izleyen şiddet olaylarının tam ortasında (Ağustos 2011), o günler için <b>“porovokatif”</b> sayılabilecek üç bölümlük bir dizi kaleme almıştım: <b>“Masasız barış, Öcalansız masa olmaz...”</b></p>
<p>Oslo sürecini bitiren o yaz sonu şiddetine hükümetin tepkisi, Öcalan’ın dışarıyla olan bütün bağlantısını kesmek ve bundan böyle Kandil’in de Öcalan’ın da muhatap alınmayacağını ilân etmek oldu.</p>
<p>Geldiğimiz noktada, gerek <b>Başbakan Erdoğan</b>’ın gerekse de siyasi başdanışmanı <b>Yalçın Akdoğan</b>’ın açıklamaları, bu kararlılığın terk edildiğini net bir biçimde koydu ortaya. Erdoğan <b>“Ada’yla görüşmelerin sürdüğünü”</b> açıklarken, Akdoğan, Öcalan’ın <b>“Bir yapıştırıcı ve Kürt tarafındaki en önemli siyasi aktör”</b> olduğunu söyledi.</p>
<p>(Bu arada <b>Abdullah Öcalan</b>’ın adını telaffuz etmemek için Başbakan’ın bulduğu çareler de insanı gülümsetmiyor değil... Önceleri <b>“İmralı” </b>derdi, dikkat ettim, yılın son günlerindeki konuşmasında onu da terk etti, <b>“Ada’yla görüşmeler”den</b> söz etmeye başladı. Önümüzdeki aylarda <b>“Dört tarafı denizle kaplı kara parçasıyla görüşmelerimiz sürüyor” </b>demeye başlarsa ben fazla şaşırmayacağım!..)</p>
<p>Latife hem bir yana, hem de değil: Bu kelime tercihleri, Kürt sorununun aynı zamanda çok sayıda, çok ince ve çok karmaşık psikolojileri idare etme sorunu olduğunu da göstermiyor mu? Böyle bakınca, Başbakan’ın <b>“Öcalan’la görüşüyoruz”</b> demek yerine <b>“İmralı’yla görüşüyoruz”</b> demesi daha anlaşılabilir hâle geliyor. Yine de, <b>“Bari İmralı’da kalsaydı, Ada da nereden çıktı”</b> demeden geçemeyeceğim.<br/><br/><br/></p>
<h3>“Doğru” başka, “siyaseten mümkün” başka!</h3>
<p>Peki, Silvan ve onu izleyen şiddet ortamında hükümet de benim gibi <b>“Masasız barış, Öcalansız masa olmaz” </b>deyip, bugün yaptığı gibi Öcalan’la görüşmelere girişebilir miydi?</p>
<p>Hayır, diyemezdi. Çünkü karar mevkiindeki siyasetçileri kuşatan başka koşullar vardır ve bu koşullar, yazı yazan bir adamın serâzat dile getirdiği <b>“doğru”</b>ları, buna inansalar dahi ifade etmelerine izin vermeyebilir.<br/><br/><b>Cengiz Çandar</b>’ın <b><i>Mezopotamya Ekspresi</i></b><i> </i>kitabında, yorumcularla siyasetçiler arasındaki bu davranış farkına dair zihin açıcı bir bölüm var... </p>
<p>Çandar, 2003’teki Irak savaşını önce destekleyen, ardından da özeleştiri yapan düşünce adamı <b>Michael Ignatieff</b>’in 6 Ağustos 2007’de <i>The New York Times</i> <i>Magazine</i>’de kaleme aldığı <b>“Getting Iraq Wrong” </b>(Irak’ta Yanlış Yapmak) adlı makalenin geniş bir özetini kitabına almış.
                                    	<br/><br/>
<a class="lnk2" href="/web/20130430214103/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/alper-gormus/makale-ocalansiz-olmayacagi-anlasildi-ama.htm), [web.archive.org (arşiv bağlantısı)](http://web.archive.org/web/20130430214103/http://www.taraf.com.tr/alper-gormus/makale-ocalansiz-olmayacagi-anlasildi-ama.htm)
