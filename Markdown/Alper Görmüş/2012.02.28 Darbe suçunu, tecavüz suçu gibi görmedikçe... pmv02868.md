# Darbe suçunu, tecavüz suçu gibi görmedikçe... 

*Alper Görmüş 28.02.2012*

<div class="yazi"><p>Bence <b>Ertuğrul Özkök</b>’le <b>Emin Çölaşan </b>arasındaki 28 Şubat atışmasında Özkök’ün <b>“dedi”</b>sinden de, Çölaşan’ın <b>“demedim”</b>inden de önemli nokta<b> </b>şu: <b>Bu ikili, Çevik Bir’le o muhabbetlerinin ardından nasıl oldu da yıllar boyunca birlikte çalışmaya devam ettiler?</b></p>
<p>Medyanın darbecilik algısındaki devasa sakatlığı fâş ettiğini düşündüğüm bu soruya kendimce bir cevap vereceğim, fakat önce hikâyeyi özetlemek, tarafların iddialarını aktarmak istiyorum...</p>
<p>Tartışmayı, <b>Mehmet Ali Birand</b>’ın sunduğu 28 Şubat belgeselindeki sözleriyle Ertuğrul Özkök başlattı. <i>Radikal</i>’den aktaıyorum:<br/><br/><i>“Hürriyet gazetesi yönetici ve yazarları olarak 28 Şubat döneminde Genelkurmay 2. Başkanı olan Orgeneral Çevik Bir ile yaptıkları bir görüşmeyi anlatan Ertuğrul Özkök; Tufan Türenç ve Emin Çölaşan’la birlikte Çevik Bir’i ziyarete gittiklerini, Emin Çölaşan’ın Orgeneral Bir’e, ‘Siz onu bırakın darbe yapacak mısınız? Yapmayacak mısınız?’ dediğini anlattı. Ertuğrul Özkök, Çevik Bir’in de Çölaşan’a, ‘Ne diyorsunuz Emin Bey siz!’ cevabını verdiğini söyledi.”</i></p>
<p>Hikâyenin bu Ertuğrul Özkök versiyonunu okuduğumda, tabii ki <b>“olmaz öyle şey,</b> <b>Emin Çölaşan böyle bir soru sormuş olamaz” </b>demedim; okuduklarıma inandım.</p>
<p>Ardından Emin Çölaşan, <i>Sözcü</i> gazetesinde kaleme aldığı <b>“Nasıl da yalan söylüyor”</b> başlıklı yazıyla Özkök’e cevap verdi. Onun versiyonu farklıydı:<br/><br/><i>“Söylediklerinin ilk bölümü doğrudur. Evet, Çevik Bir’i Genelkurmay’da topluca ziyaret ettik. Ekipte o, ben, Tufan Türenç, Sedat Ergin ve rahmetli Gülçin Telci vardı.<br/><br/></i><i>O günlerin kargaşa ve karmaşa ortamında kendisine sorduğum soru şudur: <br/><br/></i><i>‘Paşam, alınan bu 28 Şubat kararlarına direniş olursa, gerektiğinde silah kullanır mısınız?’ O da ‘Gerekirse kullanırız’ dedi.<br/><br/></i><i>“Darbe sözcüğü asla geçmedi. Dolayısıyla Çevik Bir bana ‘Siz ne diyorsunuz Emin Bey’ gibi şaşkınlık ifade eden bir cümle kullanmadı. Bir gün önce gazeteciler için Genelkurmay’da brifing verilmişti. Bu anlattıklarımı doğrulayan haber, Hürriyet’in 12 Haziran 1997 Perşembe günkü manşetinde açıkça var. Manşet şöyle: ‘Gerekirse silah bile kullanırız.’”<br/></i> </p>
<h3><br/>İki soru da aynı makamdan...</h3>
<p>Bana sorarsanız,<b> “Siz onu bırakın darbe yapacak mısınız, yapmayacak mısınız”</b> sorusu gibi, <b>“Paşam, alınan bu 28 Şubat kararlarına direniş olursa, gerektiğinde silah kullanır mısınız”</b> sorusu da aynı makamdandır; <b>“Ah, keşke”</b> makamından... </p>
<p>Fakat yine de iki soru arasında fark vardır: Birinci versiyon doğruysa, sorunun sahibinin kaçarı yoktur, ikinci versiyon doğruysa kaçarı vardır.
                                    	<br/><br/>
<a class="lnk2" href="/web/20120414220722/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-darbe-sucunu-tecavuz-sucu-gibi-gormedikce.htm), [web.archive.org (arşiv bağlantısı)](http://web.archive.org/web/20120414220722/http://www.taraf.com.tr:80/alper-gormus/makale-darbe-sucunu-tecavuz-sucu-gibi-gormedikce.htm)
