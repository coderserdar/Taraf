# Diyarbakır ‘Tahrir’i geldi işte...

*Alper Görmüş 08.04.2011*

<div class="yazi"><p><i>Bundan tam 2 ay önce (8 Şubat 2008) bu sayfada, <b>Mısır</b>'daki <b>Tahrir </b>direnişinin bizim Kürtlerimiz üzerindeki muhtemel etkilerine ve gazeteciliğimizin, <b>“elin gözündeki çöpü gören, fakat kendi gözündeki merteği fark etmeyen” </b>hallerine dair bir yazı yazmıştım. Bugün, <b>“Patlama ânı gazeteciliği ve Diyarbakır ‘Tahrir’i” </b>başlıklı o yazıyı, küçük bir bölümü hariç olmak kaydıyla tekrar yayımlıyorum... Buna neden gerek gördüğümü, konuya ilişkin medyamızın bugünkü <b>“şaşkın” </b>haline bakıp anlayabilirsiniz...<br/><br/></i>Son zamanlarda, süreçleri izlemeyip, süreç işbâ noktasına varıp da patladığında şaşkınlıklar içinde kalan “<b>patlama ânı gazeteciliği”</b> üzerine çok yazı yazdım.<br/><br/><b>Mısır</b>’daki “<b>Tahrir Meydanı” </b>direnişinin anlamını, çapını ve bundan sonraki haklı direnişlere verdiği ilhamı anlayamadığı takdirde, bu direnişin Türkiye’deki “<b>patlama ânı gazeteciliği”</b>nin başında patlayacağı çok açık. Görünen köy kılavuz istemez, fakat medya, <b>Tahrir direnişinin Kürtlere nasıl bir ilham verdiğini</b> yine de görmeyebilir, görmek istemeyebilir (karanlıkta ıslık çalma gazeteciliği) ve Diyarbakır “<b>Tahrir”</b>i patladığında yine şaşırabilir.</p>
<p>Gazetecilik sadece “<b>olanı görme”</b> mesleği değildir, aynı zamanda oluşmakta olanı öngörmeye çalışma mesleğidir. Bizim gazeteciliğimiz ise, malum, sık sık bu iki asli görevinden sapar ve bizzat kendisi bir şeyleri “<b>oldurmaya” </b>çalışır.</p>
<p>Bu yazının konusu, <b>Tahrir </b>direnişinin Türkiye’ye muhtemel etkileri ve bu çerçevede “<b>oluşmakta olanı öngörmeye çalışma mesleği” </b>olarak gazetecilik... Bugün, <b>Tahrir </b>direnişinin, Türkiye Kürtlerinin mücadele pratiklerinde yaratabileceği köklü değişiklikler üzerinde hiç vakit geçirmeden düşünmeye başlamadığı takdirde, gazeteciliğimizi çok şaşırtacak muhtemel patlamalar üzerinde duracağım.</p>
<p><br/><strong>Yeni “Tahrir”lerde hiçbir hükümet şiddet kullanamaz!<br/></strong><br/>Benim bugüne kadar izlediğim kadarıyla, meslektaşlarımız sürekli olarak <b>Mısır</b>’daki <b>Tahrir</b> direnişinin öteki <b>Arap</b> ülkelerine muhtemel etkisi üzerinde duruyorlar da, burunlarının dibindeki, üstelik de Türkiye’nin en önemli meselesi olduğunu kabul ettikleri <b>Kürt meselesi üzerindeki etkisi </b>üzerinde hiç durmuyorlar.</p>
<p>Oysa <b>Mısır</b>’daki direnişin, bilhassa da onun özgün pratiğinin (bir meydanda toplanmak, asla şiddete başvurmamak ve talep yerine getirilene kadar sabırla beklemek) evrensel ölçülerde rağbet göreceği, bu arada Türkiye Kürtlerinin hak mücadelesinin bu aşamasında onların eline baş edilemez bir araç sunacağı o kadar açık ki... </p>
<p>Unutmayın, Mısır gibi bir diktatörlük bile, “<b>Tahrir Meydanı’nda toplanan kalabalığa karşı kesinlikle şiddet kullanılmayacaktır” </b>sözünü vermek durumunda kaldı. </p>
<p>Bu, bundan böyle hiçbir ülkede, bir meydanda toplanan ve şiddetten kesinlikle uzak duran kalabalık halk hareketlerine karşı şiddet kullanılamayacağı anlamına gelir.
                                    	<br/><br/>
<a class="lnk2" href="/web/20111123161218/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123161218/http://taraf.com.tr/alper-gormus/makale-diyarbakir-tahrir-i-geldi-iste.htm)
