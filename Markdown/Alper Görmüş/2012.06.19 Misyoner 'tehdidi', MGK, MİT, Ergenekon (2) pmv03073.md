# Misyoner ‘tehdidi’, MGK, MİT, Ergenekon (2) 

*Alper Görmüş 19.06.2012*

<div class="yazi"><p>Kürtaj tartışmalarının bir anda patladığı günlerde <b>İsmet Berkan</b> çok doğru bir soru sormuştu:<br/><br/><i>“Bundan on gün önce biri gelip size ‘Türkiye’nin en önemli ve tartışılması gereken ilk 500 sorununu sayın’ dese; a. Acaba alt alta yazacak 500 sorun bulabilir miydiniz? b. Acaba kafa patlata patlata yaptığınız sıralamada kürtaj meselesi yer alır mıydı?” </i></p>
<p>Ben de Berkan’a nazireyle sorayım: 2003-2007 arasındaki herhangi bir tarihte, <b>“2007’den sonra hiç gündeme gelmeyecek tartışma konularımız”</b> diye bir liste oluşturulmaya çalışılsaydı, <b>“misyonerlik”</b> tartışmasının bu listeye gireceğini söyleyebilecek kaç kişi çıkardı? </p>
<p>Cevabım şöyle: Sıfır kişi.</p>
<p>Nasıl bu kadar kesin konuştuğumu sorabilirsiniz. Sebebi gayet basit: Öyle olurdu, çünkü dönemin en ateşli tartışma konusunun bir anda ortadan kalkacağını, bir parçacık mantık sahibi hiç kimse öne süremezdi. </p>
<p>Öne süremezdi fakat aynen öyle oldu: Ergenekon soruşturması başladı ve anti-misyoner kampanya da tartışma da bıçakla kesilir gibi bitiverdi. </p>
<p>Geçen yazıda, bu beklenmedik finali hatırlattıktan sonra, <b>“Bu olgu üzerinde ne kadar durursak az” </b>diye yazmış, şöyle devam etmiştim: <b>“Çünkü bu basit ve çıplak olgu, bu faaliyetin açık bir Ergenekon faaliyeti olduğunu ve ülkenin bunun üzerinden yönetilemez hâle getirilmeye çalışıldığını açık açık gösteriyor.” </b></p>
<h3><br/>Ergenekon’un esas numarası?</h3>
<p>Peki, Ergenekon’un esas numarası anti-misyoner kampanya mıydı?</p>
<p>Ben, Ergenekon soruşturmasının başladığı günlerde bu soruya birazı bilgiye, çoğu sezgiye dayanan bir cevap veriyor, <b>“olabilir” </b>diyordum. </p>
<p>Soruşturmaların ilerleyen aşamalarıyla birlikte, <b>“Ergenekon’un esas numarası”</b>nın gerçekten de anti-misyoner kampanya olabileceğine dair inancım güçlendi. Ardından gelen Zirve ve Kafes davalarıyla birlikteyse bu inancım pekişti.</p>
<p>Şimdi artık bu konuya bir kez daha dönmeme neden olan yeni bilgi ve belgeler konusuna gelebiliriz...</p>
<p>Son haftalarda konuya ilişkin iki yeni gelişme oldu. Bunlardan birincisi, özel yetkili cumhuriyet savcısının hazırlayıp mahkemeye sunduğu Malatya Zirve katliamı davasına dair ek iddianame... İkincisi ise gazeteci <b>Adem Yavuz Arslan</b>’ın <b><i>Ergenekon’un Zirvesi</i></b><i> </i>adlı kitabı... </p>
<h3><br/>İddianameden basına sızan ilk bilgiler...</h3>
<p>Ek iddianameden basına sızan ilk bilgiler, savcılığın, Zirve katliamının Kafes Eylem Planı çerçevesinde kurgulanıp gerçekleştirildiğini, ilaveten <b>Hrant Dink</b> ve <b>Rahip</b> <b>Santoro </b>cinayetlerinin de aynı planın parçaları olduğunu öne sürdüğünü gösteriyor. Savcılık eğer bu iddialarını temellendirmede ikna edici argümanlar öne sürmüşse (ki bunu önümüzdeki günlerde iddianame açıklanınca anlayabileceğiz), bu, 2003-2007 arasındaki Ergenekon faaliyetinin esasen Hıristiyan misyonerlere ve azınlıklara karşı yürütülen kampanyanın ve ona eşlik eden cinayetlerin etrafında örüldüğü tezini misliyle güçlendirecektir.
                                    	<br/><br/>
<a class="lnk2" href="/web/20120829222357/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-misyoner-tehdidi-mgk-mit-ergenekon-2.htm), [web.archive.org (arşiv bağlantısı)](http://web.archive.org/web/20120829222357/http://www.taraf.com.tr:80/alper-gormus/makale-misyoner-tehdidi-mgk-mit-ergenekon-2.htm)
