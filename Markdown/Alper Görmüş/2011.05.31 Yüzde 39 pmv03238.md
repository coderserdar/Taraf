# Yüzde 39

*Alper Görmüş 31.05.2011*

<div class="yazi"><p>Sabancı Üniversitesi İstanbul Politikalar Merkezi, National Democratic Institue ve Metropoll Stratejik Araştırmalar Merkezi’nin ortaklaşa gerçekleştirdikleri <b>“Türkiye’de Demokrasi Algısı”</b> başlıklı araştırmanın sonuçları geçtiğimiz mayıs ayı içinde yayımlandı. Araştırma en çok, <b>“Bazı durumlarda ordunun yönetime el koymasını onaylar mısınız” </b>sorusuna <b>“Onaylarım”</b> cevabını veren <b>“yüzde 39”</b>la dikkat çekti.</p>
<p>Araştırmanın sonuçlarının duyurulduğu günlerde ben de, yeni çıkan <b><i>Büyük Medyada Ergenekon Haberciliği</i> </b>kitabımın tanıtımı çerçevesinde, işte bu <b>“yüzde 39”</b>u esir almış zihniyetle ilgili düşüncelerimi açıklamaktaydım.</p>
<p>Araştırma sonuçları, <b>“Ergenekon teşkilatı”</b> ile <b>“Ergenekon zihniyeti”</b> arasında bir ayrım yapmakta ve daha ziyade <b>“zihniyet” </b>üzerinde yoğunlaşmakta ne kadar haklı olduğumu bir kez daha gösterdi bana. </p>
<p>Bu sonucun, <b>“darbeli”</b> geçmişimizle hesaplaşma yönünde önemli adımlar atıldığı; darbecilik-Ergenekonculuk pratiğinin önemli ölçüde geriletildiği; Cumhuriyet Halk Partisi’nin (CHP) yeni yönetiminin darbeciliği lanetlediği bir dönemde ortaya çıkmış olması, ayrıca dikkate değer.</p>
<p>Araştırma sonucu, kitabın tanıtımı çalışmalarında gündeme getirmeye çalıştığım <b>“Acaba ‘teşkilat’ darbe yedikçe ‘zihniyet’ yaygınlaşıyor mu?”</b> şeklindeki paradoksal sorunun hiç de temelsiz olmadığını göstermekle, bende ilave bir tecessüs duygusu yarattı.</p>
<p>Keşke bu çerçevede daha önce başka araştırmalar yapılmış olsaydı ve biz darbe girişimlerinin, darbe planlarının açığa çıkmaya başladığı 2007’den önce bu oranın ne olduğunu bilebilseydik.</p>
<p>Benim kişisel gözlemlerim, takibim ve sezgilerim bu oranın 2007’den önce daha düşük olduğunu söylüyor. Yani böylece, soruyu teze dönüştürmüş, <b>“Ergenekon şebekesi zayıfladıkça Ergenekoncu zihniyetin yaygınlaştığı”</b>nı öne sürmüş oluyorum. Bu iddiamı kanıtlayamam, fakat böyle bir garabetin <b>“anlaşılabilir”</b> olduğunu gösterebilirim. Yazının bundan sonrasında bunu yapmaya çalışacağım.</p>
<p><b><br/>Kriminal değil, toplumsal ve siyasi bir vaka</b></p>
<p><b><br/>“Yüzde 39”</b>u elbette öncelikle tarihsel, toplumsal, psikolojik boyutlarıyla; kriminal değil toplumsal ve siyasi bir vaka olarak sakince ele almalı, kimseyi suçlamadan tartışabilmeliyiz. Fakat siyasi tarihimizin bir noktasında devlet içindeki Ergenekoncu güçlerin, <b>nadasta tutulan “zihniyet tarlası”nı tohumlamaya karar verdiklerini ve o andan itibaren de bu yönde bilinçli, etkili bir faaliyet yürütmeye başladıklarını </b>da analizimize mutlaka katmalıyız.</p>
<p>Cumhuriyet tarihimizin <b>“darbeli”</b> bölümü 27 Mayıs’ta, Türk Silahlı Kuvvetleri (TSK) içindeki bir cuntanın yönetime el koymasıyla açıldı. Fakat Cumhuriyet tarihimizin bu ilk <b>“hard Ergenekoncu”</b> hamlesi, nadasta tutulan <b>“tarla”</b>nın tohumlanmasına ihtiyaç hissetmeksizin gerçekleştirildi. Keza onu izleyen iki darbe de (12 Mart ve 12 Eylül) esasen TSK’nın salt kendi gövdesiyle siyasetin üzerine abanıp hâkimiyetini kurmasının öyküleridir.
                                    	<br/><br/>
<a class="lnk2" href="/web/20111123160816/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123160816/http://taraf.com.tr/alper-gormus/makale-yuzde-39.htm)
