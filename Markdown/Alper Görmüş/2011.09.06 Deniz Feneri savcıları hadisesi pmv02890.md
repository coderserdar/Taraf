# Deniz Feneri savcıları hadisesi

*Alper Görmüş 06.09.2011*

<div class="yazi"><p>Deniz Feneri davasının üç savcısı, zanlıların şikâyetleri üzerine <b>“evrakta tahrifat”</b> yaptıkları şüphesiyle Hâkimler ve Savcılar Yüksek Kurulu (HSYK) tarafından davadan uzaklaştırıldı ve kıyamet koptu.</p>
<p>Nedeni açık: Çünkü <b>davanın zanlıları, Adalet ve Kalkınma Partisi’ne (AK Parti) yakın kişilerden oluşuyor. </b>Böyle olunca, savcıların davadan uzaklaştırılmaları, zanlıların iktidar tarafından korunduğu eleştirilerine yol açtı.</p>
<p>Savcıların tam olarak neyle suçlandıkları, evrakta nasıl bir tahrifat yaptıklarına dair ilk bilgiler 29 ve 30 temmuz tarihli <i>Vatan</i> ve <i>Milliyet</i> gazetelerinde yayımlandı. 1 eylül tarihli <i>Radikal </i>gazetesinde ise <b>Deniz Zeyrek</b> imzasıyla çok daha doyurucu bir haber-analiz yer aldı.</p>
<p>Bu yazıda ben, savcılarla ilgili ilk iddiaların gazetelerde çıktığı temmuz sonundan bu yana konunun nasıl geliştiğini; tarafların iddialarını ve karşı iddiaları özetleyecek, bu arada kendi geçici kanaatimi de ortaya koymuş olacağım.</p>
<p><b><br/>“Evrakta tahrifat yaptılar”</b></p>
<p>Yukarıda da dediğim gibi, konuya ilişkin ilk haberler temmuz sonunda <i>Vatan</i> (<b>“Evrakta tahrifat yaptılar”</b>) ve <i>Milliyet</i> (<b>“Deniz Feneri savcılarına ‘usulsüzlük’ iddiası”</b>) gazetelerinde yer aldı. </p>
<p><i><br/>Milliyet</i>’teki haber daha ayrıntılıydı ve bugünkü bilgilerimizin önemli bir bölümünü kapsıyordu... Habere göre, soruşturma savcıları, 1 Haziran 2009’da Ankara 3. Sulh Ceza Mahkemesi’ne başvurarak, hakkında soruşturma yürütülen 18 zanlının tüm kişisel mal varlıklarına el konulması talebinde bulundular. Fakat savcıların ikinci bir talebi daha vardı: Bu kişilerin ortak olduğu şirketlerin mal varlıklarına da el konulmasını istiyorlardı.</p>
<p><i><br/>Milliyet</i>’in haberine göre, <b>mahkeme başvuruyu aynı gün karara bağlamış, birinci talebi kabul ederken ikinci talebi reddetmişti</b>.<b> </b></p>
<p>Mahkeme kararını hâkimden alan savcılar kararı çoğaltıp, gereğinin yapılması için ilgili tapu kadastro müdürlüklerine gönderdiler. Fakat savcılar çoğaltma işlemini yaparken, mahkeme kararının ikinci bendinin (ve tartıştığımız mesele açısından fazla bir önemi olmayan üçüncü bendinin) üstünü kapattılar. </p>
<p>Zanlılar, savcıların bu uygulamasının kasıtlı olduğu kanaatindeydiler. Yazdıkları şikâyet dilekçesinde şöyle dediler:</p>
<p><i><br/>“Soruşturma savcıları, malvarlıklarına el konulan 18 kişinin ortak olduğu şirketlere ait mal varlıklarına el konulması talebinin reddine rağmen, bu şirketlerin varlıklarına el koyma amacıyla işlem yaptı.”</i></p>
<p><i> </i></p>
<p><b><br/>Sonuç, gerçekten de öyle oldu</b></p>
<p>Yazının bundan sonrasında <b>Deniz Zeyrek</b>’in <i>Radikal</i>’deki haberi üzerinden gideceğim...</p>
<p>Deniz Zeyrek, <b>“savcıların yakın çevreleri” </b>dediği kişilerle konuşmuş ve böylece savcıların uyguladıkları <b>“mahkeme kararının bir bölümünü kapatma”</b> işlemiyle ilgili olarak onların dolaylı cevaplarına da haberinde yer vermiş.</p>
<p>Tabii, akla gelen ilk soru, savcıların böyle bir yetkilerinin olup olmadığı ve neden böyle bir uygulamaya gittikleri.
                                    	<br/><br/>
<a class="lnk2" href="/web/20111214084541/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-deniz-feneri-savcilari-hadisesi.htm), [web.archive.org (arşiv bağlantısı)](http://web.archive.org/web/20111214084541/http://www.taraf.com.tr:80/alper-gormus/makale-deniz-feneri-savcilari-hadisesi.htm)
