# Aytaç Yalman’ın ‘kararsızlığı’na methiye

*Alper Görmüş 05.07.2011*

<div class="yazi"><p>Emekli Albay Hakan Büyük’ün Eskişehir’deki evinde bulunan belgelere dayandırılan ve basında <b>“Balyoz davasının ikinci iddianamesi”</b> diye adlandırılan 82 sayfalık iddianame geçtiğimiz hafta İstanbul 10. Ağır Ceza Mahkemesi tarafından kabul edildi.</p>
<p>Aşağı yukarı bütün gazeteler iddianamede yer alan iki belgeyi öne çıkardılar. Bence de doğru bir editoryal tercihti bu, çünkü iki belgenin de, eski <b>Birinci Ordu Komutanı Orgeneral Çetin Doğan</b>’a isnat edilen <b>“darbe planlamak”</b> suçuna dair delilleri <b>“teyit eden”</b> yönleri vardı. </p>
<p>Sözkonusu belgelerden birincisi, 2007’deki Zirve Yayınevi cinayetleri soruşturması kapsamında geçtiğimiz mart ayında Prof. Dr. Salim Cöhce’nin evinde ve iş yerinde yapılan aramalarda bulunmuştu. Mahkeme kararıyla 4 Ocak 2005’te kapatılan <b><i>cunta.org</i></b> adlı internet sitesinde 2004’te çıkan yazı, Zirve davasını yürüten savcı tarafından Balyoz davasının görüldüğü İstanbul 10. Ağır Ceza Mahkemesi’ne de gönderilmişti.</p>
<p><i><br/>Cunta.org</i> adlı sitede yer alan yazıya göre, emekli Orgeneral Hurşit Tolon, o yılın (2004) ağustos ayında emekli olan Genelkurmay Adlî Müşaviri Tümgeneral Erdal Şenel’e (şimdi Ergenekon sanığı) şunları söylemişti:</p>
<p><i><br/>“Kuvvet Komutanı Yalman Paşa istifa edip, yerine Çetin Paşa kuvvet komutanı olacaktı. (...) Fakat, Çetin Paşa’nın boşboğazlığı istifa konusunun herkes tarafından duyulmasına neden oldu. (...) Konu deşifre olduğu için Çetin Paşa ismi yıprandı. Yalman Paşa da göz göre göre istifa edemedi.”</i></p>
<p>(Belgeyi manşetten yayımlayan <i>Taraf</i>’ın haberi sunumunun özensiz ve problemli olduğu kanaatindeyim. İşin bu yanıyla ilgili eleştirimi –daha iyi bir örnekle kıyaslamalı olarak– bitişikte okuyabilirsiniz.) </p>
<p>İddianamede bu çerçevede yer alan ve gazetelerin öne çıkardığı ikinci belge ise, 28 Şubat’ın sembol isimleri emekli Orgeneral <b>Çevik Bir</b> ile emekli Tümgeneral <b>Erol</b> <b>Özkasnak</b>’ın 21 Haziran 2009’da yaptıkları telefon görüşmesinin dökümüydü.</p>
<p>Bu dökümde Özkasnak, Bir’e hitaben <b>“Bir de bu şey var ya komutanım hani o Çetin Doğan, onun şeyinden çıktı bunlar biliyorsunuz, onun adamlarından, gevşek olduğu için kendisi...” </b>diyordu.</p>
<p>Savcı, bu görüşmeyi de Çetin Doğan’a isnat edilen <b>“darbe planlama”</b> suçlamasına dair delilleri teyit eder mahiyette görüp iddianamesine almıştı.</p>
<p><b><br/>Aytaç Yalman’ın birinci kararsızlığı: 2003</b></p>
<p>2003’te <b>Aytaç Yalman’la Çetin Doğan’ın bir darbenin yolunu açmak için</b> önce anlaştıklarını, ardından Yalman’ın, kararsızlığa düşüp bu anlaşmadan vazgeçtiğini gösteren bir işaret de Darbe Günlükleri’nde vardı. Günlükler’in 15 Kasım 2003 tarihli bölümünde, Aytaç Yalman, kendisine güvenmediğini imâ eden <b>Genelkurmay Başkanı Hilmi Özkök</b>’e sitem ediyor, 2003’te Çetin Doğan’a karşı onun yanında yer aldığını hatırlatıyordu:</p>
<p><i><br/>“Size söylemek istemezdim ama geçen yıl size en fazla desteği kim verdi. Şöyle bir düşünün. (...) Son sözleri söylememin gayesi, geçen yıl eğer ben ona karşı Çetin Doğan ile birlikte olsaydım onu paramparça edeceklerdi.
                                    	<br/><br/>
<a class="lnk2" href="/web/20111214094015/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</i></p></div>

Kaynak: [taraf.com.tr](http://www.taraf.com.tr:80/alper-gormus/makale-aytac-yalman-in-kararsizligi-na-methiye.htm), [web.archive.org (arşiv bağlantısı)](http://web.archive.org/web/20111214094015/http://www.taraf.com.tr:80/alper-gormus/makale-aytac-yalman-in-kararsizligi-na-methiye.htm)
