# Lafla ‘editoryal bağımsızlık’ gemisi yürümez (2)

*Alper Görmüş 15.11.2011*

<div class="yazi"><p><b>Yeni Türkü</b>’nün <b><i>Olmasa Mektubun</i></b> şarkısındaki ciğerden âşık, kendisine aşklarının imkânsızlığını anlatıp duran sevdiğine, <b>“Bırak bana anlatma imkânsız sevgimizi” </b>diye seslenir, <b>“sevmek birçok şeyi göze almaktır”</b>.</p>
<p>Epeyce bir zamandır ortalıkta dolaşan <b>“Başbakan bizi korkutuyor, biz de mecburen kendimize otosansür uyguluyoruz” </b>ya da <b>“Patronlar hükümetten ürküyor, onlar da dönüp bizim özgür gazetecilik yapmamızı engelliyorlar” </b>türünden yakınmaları duydukça, aklıma hep gazeteciliğin <b>“birçok şeyi göze almayı” </b>gerektiren bir meslek olduğunu unutmuş görünen bu meslektaşlarımız geliyor. </p>
<p>Korkuyu satın alacak birileri yoksa, korkunun esnafı da olmaz. </p>
<p>Etrafı alenen <b>“korkuyoruz” </b>diye sızlanan gazetecilerle dolu bir başbakanın korkunun esnaflığına soyunmasından daha doğal ne olabilir; adam iktidar kullanıyor, eleştiriden hoşlanacağını ya da hiç değilse eleştiriler karşısında sessiz kalacağını mı sanmıştınız? </p>
<p>İktidar sahiplerini <b>“lütfen bizi korkutmayın” </b>diye sızlanmanın değil, <b>“korkmuyoruz”</b> diye haykırmanın geriletebileceğini hakikaten göremiyor musunuz? Bir de şu soru var tabii: Memlekette <i>Taraf</i> gibi bir gazete varken <b>“korkuyoruz” </b>diye ortalara düşmek biraz ayıp olmuyor mu?</p>
<h3><br/>Gazetecilerden “anlayış” bekleyen patronlar</h3>
<p>Bu köşe-dizinin birinci bölümünde, <b>Yılmaz Özdil</b>’in anlattığı <b>“yaşanmış”</b> bir hikâyeden yola çıkarak editoryal bağımsızlığın en önemli yönlerinden birinin <b>“patrona karşı editoryal bağımsızlık” </b>olduğunu yazmıştım.</p>
<p>Bu, aslında, gazetecilerin hükümetler ve devletler karşısında dik durabilmesinin de ön koşuludur. Bir adım daha atayım: Patrona karşı editoryal bağımsızlık, basın patronlarının bilinen nedenlerle iktidarlar karşısında boyunlarının eğik olduğu Türkiye gibi ülkelerde yalnızca ön koşul değil, olmazsa olmaz bir koşuldur. Çünkü alttan, gazetecilerden bir direnç gelmezse, basın patronları doğaları gereği sadece ceplerini düşünecek, <b>“özgür gazetecilik”</b> falan umurlarında bile olmayacaktır. Onları yola getirecek, iktidarlar karşısında daha dirençli kılacak yegâne şey, gazetecilerin <b>“iyi gazetecilik”</b> yapma konusundaki ısrarları olabilir ancak.</p>
<p>Tersine, gazetecilerin, patronlarını zor durumda bırakmama kaygıları gazetecilik kaygılarının önüne geçerse; ya da gazeteciler <b>“patronumun ricasını yerine getirmezsem etrafta tonla yerine getirecek adam var” </b>meşrulaştırmasıyla davranırlarsa patronlar da bunu tepe tepe kullanır.</p>
<p>Özetle, bu işin matematiği şöyle işler: Gazetecilerin patronlar karşısındaki tutumlarını belirleyen etmenler, olması gerektiği gibi <b>“editoryal bağımsızlık” </b>ve <b>“iyi gazetecilik” </b>ısrarı olursa, bu, patronların iktidarlar karşısındaki tutumuna da yansır. </p>
<p>Eğer böyle bir kaygınız yoksa ve medya patronları da bunun böyle olduğunu biliyorlarsa, o zaman bugün olan şey olur: İktidarların karşısında yılan patronlar gazetecilere dönerler ve onlardan <b>“anlayış” </b>beklerler. </p>
<h3><br/>Gazetecilik ve “gazetecilikçilik.
                                    	<br/><br/>
<a class="lnk2" href="/web/20111219040646/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</h3></div>

Kaynak: [taraf.com.tr](http://www.taraf.com.tr:80/alper-gormus/makale-lafla-editoryal-bagimsizlik-gemisi-yurumez-2.htm), [web.archive.org (arşiv bağlantısı)](http://web.archive.org/web/20111219040646/http://www.taraf.com.tr:80/alper-gormus/makale-lafla-editoryal-bagimsizlik-gemisi-yurumez-2.htm)
