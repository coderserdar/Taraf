# ‘Kürtaj’ ve ‘mescit’ farklı meseleler...

*Alper Görmüş 12.06.2012*

<div class="yazi"><p><b>Çevre ve Şehircilik Bakanlığı</b> tarafından hazırlanan <b>“Yapı Denetimi Hakkında Kanun ile Bazı Kanunlarda Değişiklik Yapılmasına Dair Kanun Taslağı”</b>nın bir maddesi kamuoyunda geniş bir tartışmaya yol açtı.</p>
<p>Madde, <i>“Gazino, düğün salonu gibi eğlence yapılarında, sinema, tiyatro, opera, müze, kütüphane, konferans salonu gibi kültürel binalarda, eğitim, özel eğitim, hastane, sağlık ve özel sağlık tesislerinde, kamu hizmeti için kullanılan resmî binalarda, kara limanları, deniz limanları, hava limanları, terminal, tren garı, metro istasyonları gibi ulaşım yapı ve tesislerinde, otel, yurt ve özel yurt binalarında çalışanların veya müşterilerin çeşitli ihtiyaçlarının karşılanması amacıyla kreş, ibadet yeri ve oyun alanı yapılmasını” </i>öngörüyor.</p>
<p>Bu madde, başta <b>Başbakan Erdoğan</b> olmak üzere <b>Adalet ve Kalkınma Partisi (AK Parti) </b>çevrelerinden gelen başka çıkışlarla birleştirildi ve kamuoyunun bir kesimindeki <b>“toplumsal hayatta dinî görünürlüğün artmakta olduğuna”</b> dair <b>“kaygı”</b>ları zirveye taşıdı. </p>
<p>İktidar partisinden gelen bu türden çıkışları, <b>Uludere katliamının ardından Kürt meselesinde ağır bir baskı altında kalan hükümetin “gündem değiştirme” çabalarına bağlayanlar</b> var. Haklı da olabilirler. Fakat öyle olsa bile bu, sözünü ettiğim <b>“kaygı”</b>lara yol açan konuşmaların, önerilerin, yasa ve kararname girişimlerinin iktidar çevrelerinin samimi arzularını, temennilerini ve toplumsal tahayyüllerini yansıttığı gerçeğini değiştirmez.</p>
<h3><br/>İslami görünürlüğün artması bir sorun mu?</h3>
<p>Bu, şu demektir: İçinde bulunduğumuz tartışma, iktidarın <b>“gündem değiştirme”</b> çabaları ya da Başbakan Erdoğan’ın <b>“başkanlık”</b> hesapları nedeniyle biraz erken doğmuş olabilir, fakat öyle olmasaydı da er geç önümüze gelecekti. </p>
<p>Çünkü mesele içinde bulunduğumuz rejim kurulduğundan bu yana hep öyle olageldiği için hayatını seküler tarzda yaşayanların tümüne ve –hatta hayatını dindarca yaşayanların bir bölümüne <b>“normal” </b>gelen bir toplumsal durumun aslında normal olmamasından kaynaklanıyor. Bu toplumsal durumu, <b>“dinin olabildiği kadar gündelik hayatın dışına itilmesi ya da gündelik hayatta ‘görünür’ olmaktan çıkartılması” </b>diye tarif edebiliriz. </p>
<p>Bu, dediğim gibi bir <b>“cumhuriyet normali”</b> olarak kabul görse de, <b>“cumhur”</b>un büyük bölümünün dindar olduğu bir ülke için açık bir <b>“anomali”</b>ydi ve birileri ne kadar arzu ederse etsin, sonsuza kadar sürdürülemezdi. </p>
<p>Diyeceğim o ki hepimiz hazır olalım: Önümüzdeki dönem, toplumsal hayatta İslam’ın görünürlüğü artacak. Devlet, dindar vatandaşlarının manevi ihtiyaçlarını karşılamalarını kolaylaştırmak için toplumsal alanda da birtakım adımlar atacak ve bu adımlar, şimdiye kadar tümüyle seküler kalabilmiş alanlarda da yansımalarını bulacak.</p>
<h3><br/>Tutarlı kalabilmek için.
                                    	<br/><br/>
<a class="lnk2" href="/web/20120831111527/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</h3></div>

Kaynak: [taraf.com.tr](http://www.taraf.com.tr:80/alper-gormus/makale-kurtaj-ve-mescit-farkli-meseleler.htm), [web.archive.org (arşiv bağlantısı)](http://web.archive.org/web/20120831111527/http://www.taraf.com.tr:80/alper-gormus/makale-kurtaj-ve-mescit-farkli-meseleler.htm)
