# Teoman beni mahcup etti, memnunum...

*Alper Görmüş 12.08.2011*

<div class="yazi"><img align="left" alt="Teoman beni mahcup etti, memnunum..." border="0" src="http://www.taraf.com.tr/fotoraflar/makaleler/teoman-beni-mahcup-etti-memnunum_9914_orijinal.jpg" style="border-right-width:10px; border-color:#FFFFFF"/><p><i>Teoman için Şubat 2008'de </i>Yeni Aktüel<i> dergisi için kaleme aldığım portreyi, onun huzursuz karakteri üzerine kurmuştum. Portrede bir yandan da, hayalini kurduğu şeyin, yani her şeyi bırakıp çok daha basit, çok daha yavaş, fakat çok daha anlamlı bir hayata <b>“kaçış”</b>ının mümkün olup olmadığının cevabını aramıştım... Portre şu cümlelerle başlıyordu:</i></p>
<p><i><br/>“‘Kanserli kentlerin çığlığından son trenle ayrıldığı' bir gün gelecek mi acaba? İstanbul’a fena halde benzeyen Teoman’da '<b>Bir kenti tam kalbinden, beyninden vurup gitmek' </b>arzusu hep vardı, hep olacak. Fakat hiç kolay değil işi. Çünkü ruhu huzur istese de bedeni kargaşadan besleniyor.”</i></p>
<p><i><br/>Gördüğünüz gibi, Teoman'ın şimdi yaptığı şeyi yapabileceğine pek fazla ihtimal vermiyormuşum o zamanlar... Mahcup oldum, fakat her mahcubiyet bu kadar mutluluk verici olsa keşke. </i></p>
<p><b><i><br/>“Adam hayatına dair bir karar vermiş, sen niye mutlu oluyorsun” </i></b><i>demeyin... Bu türden <b>“gitme”</b>ler, <b>“başarı etiği”</b>nin kendisinden başka hiçbir ölçüye izin vermeyen tahakkümüne ve hayatlarımızdaki yapaylıklara karşı hepimizin elini güçlendiriyor...</i></p>
<p><i><br/>Şubat 2008'de kaleme aldığım <b>“Kanserli kentin huzur arayan çocuğu”</b> başlıklı <b>Teoman</b> portresini bir de </i>Taraf<i> okurlarının dikkatine sunuyorum:</i></p>
<p>***</p>
<p>İnternet dünyasının kült <b>“klip”</b>lerinden biri haline gelen <b>“Teoman’dan magazinciye yumruk”</b>la ilgili <b>“hak etmiştiler, helal olsun” </b>yorumlarının çokluğunu başlangıçta yadırgamadım değil. Sonra, sözlü saldırının biteviye hale gelmesinin insanda yarattığı psikolojik tahribatı pek güzel anlatan ünlü <b>“Milanolu yakışıklı delikanlı” </b>meseli geldi aklıma ve hayatında kimseye yumruk sallamamış biri olsam da <b>Teoman</b>’ı anladım. Hikâye şöyle:</p>
<p>Milanolu yakışıklı, zengin, sevilen bir delikanlı şehirdeki çirkin ve kambur delikanlıya her gün sataşır, onunla dalga geçermiş. Sonunda Milanolu kambur çekmiş bıçağını ve yakışıklı delikanlıyı öldürmüş. Mahkemede, sanığın avukatı savunmasına <b>“Milano’nun saygıdeğer yargıçlarını saygıyla selamlıyorum” </b>diye başlamış. O fasıl bitince duruşma heyetini, o fasıl da bitince savcıyı... Böyle giderken, duruşma yargıcı durdurmuş onu ve <b>“Bırakın saygı sunmayı da savunmanıza geçin”</b> diye azarlamış. Bunun üzerine avukat, <b>“Sayın Yargıcım, bakın saygı sunmak bile birkaç tekrarda sizi nasıl sinirlendirdi,” </b>demiş, <b>“oysa öldürülen kişi yıllardır her gün müvekkilime ‘pis, çirkin kambur’ diye sataşmıştır. Savunmam bundan ibarettir.”</b></p>
<p>Hepimiz biliyoruz, <b>Teoman</b> sabaha karşı bir bardan çıkar, magazin muhabirleri peşine takılır ve... Sonunda bir şey olmaz, şarkıcı magazincilerin sorularına esprili cevaplar verir, güler ve gider.
                                    	<br/><br/>
<a class="lnk2" href="/web/20111214085920/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-teoman-beni-mahcup-etti-memnunum.htm), [web.archive.org (arşiv bağlantısı)](http://web.archive.org/web/20111214085920/http://www.taraf.com.tr:80/alper-gormus/makale-teoman-beni-mahcup-etti-memnunum.htm)
