# Levent Kırca: Karakteri kaderini belirledi

*Alper Görmüş 31.07.2012*

<div class="yazi"><p><b><i>Levent Kırca</i></b><i>’nın <b>Hülya Avşar</b> hadisesinden önceki hadisesinin (<b>Ali Poyrazoğlu</b> hadisesi) ardından </i>Aktüel<i> için kaleme aldığım Kırca portresi <b>“Önümüzdeki dönemde yeni Levent Kırca hoyratlıklarına hazır olmalıyız” </b>cümlesiyle bitiyordu.</i></p>
<p><i><br/>Hep birlikte şahit olduk, aynen öyle oldu ve hiç kuşkunuz olmasın, devamı da gelecek.</i></p>
<p><i><br/>Kendi yarasını başkalarını yaralayarak tedavi edebileceğini sanmak ne büyük yanılgı; Kırca’nın ikide bir ortaya seriverdiği hoyratlığının nedeni bu bence... </i></p>
<p><b><i><br/>“Kötü günler insanın karakterinin turnusol kâğıdı ve Levent Kırca, kötü günlerinde hiç iyi bir sınav vermiyor...” </i></b></p>
<p><i><br/>Böyle yazmıştım sözünü ettiğim portrede... Keza, mesleğindeki eski başarısını sürdürebilseydi, Kırca’nın böyle hoyrat bir portre çizmeyeceğini savunmuş, bu kanaatimi temellendirmeye çalışmıştım. </i></p>
<p><i><br/>Karakterinden kaynaklanan <b>“yaralama ihtiyacı”</b>nı açığa çıkaran şey yalnızca son yıllarındaki mesleki başarısızlığı değil... Yine son yıllarında benimsediği dışlayıcı, kaba siyasi çizgi de rol oynadı bunda. Sonuçta, işte bugünkü Levent Kırca çıktı ortaya.</i></p>
<p><i><br/>Ocak 2012’de </i>Aktüel<i>’de yayımlanan <b>“Karakteri kaderini belirledi”</b> başlıklı Kırca portresini, tam zamanıdır diyerek </i>Taraf<i> okurlarının da dikkatine sunmak istedim... </i></p>
<p><b>***</b><i></i></p>
<p><b><br/>“Karakter insanın kaderidir”</b> demiş <b>Herakleitos</b>... </p>
<p>Bu sözü bilmiyordum; <i>Taraf</i> gazetesinin <b>“Telesiyej”</b>i, <b>Levent Kırca</b>’nın <b>“frenlerinin neden bu kadar boşaldığını” </b>anlamaya ve anlatmaya çalıştığı yazısını bu cümleyle bitirmişti, oradan öğrendim.</p>
<p>Aslında ben Levent Kırca’nın <b>“onu da mı yapmış”</b> şaşkınlığıyla karşıladığım son tuhaflığını da <b>“Telesiyej”</b>den öğrendim:</p>
<p><i><br/>“Levent Kırca, frenleri boşaltmış giderken de </i>Fox Tv<i>’nin Süper Kulüp magazin programında; sadece Ali Poyrazoğlu’nun değil, başka bazı ünlü kimselerin bir zamanlar internette yayınlanmış özel hayatlarından pornografik görüntülerin de elinde bulunduğunu, o kişilerin adlarını da vererek zevkle açıklıyor! Onların seks görüntülerinin taklitlerini yapıyor, üç-beş tane gariban muhabir çocuğu güldürünce, daha da coşuyor; bütün başarısızlıklarını, yetersizliklerini başarıya çevirdiğini düşünüyor.”</i></p>
<p>Kendi yarasını başkalarını yaralayarak tedavi edebileceğini sanmak ne büyük yanılgı... Levent Kırca, <b>2000’li yıllarda girdiği düşüş sürecinin geri dönüşsüz olduğunun farkına vardıkça</b>, başarısı sürerken açığa çıkmayan karakteri görünür hâle geliyor ve onun kaderini belirliyor. </p>
<p>Yine de ben, bazı hayatların, karakterle kader arasındaki bu determinizm kuvveden fiile çıkmadan başlayıp bitebileceğine inanıyorum. Diyelim Levent Kırca eski şaşaalı günlerini yaşamaya devam etseydi, onun kötücül karakterini açığa çıkartan <b>“porno takipçiliği” </b>hadisesiyle karşılaşmayacaktık.</p>
<p>Kötü günler karakterin turnusol kâğıdı ve Levent Kırca, kötü günlerinde hiç iyi bir sınav vermiyor.
                                    	<br/><br/>
<a class="lnk2" href="/web/20120904212434/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-levent-kirca-karakteri-kaderini-belirledi.htm), [web.archive.org (arşiv bağlantısı)](http://web.archive.org/web/20120904212434/http://www.taraf.com.tr:80/alper-gormus/makale-levent-kirca-karakteri-kaderini-belirledi.htm)
