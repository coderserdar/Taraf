# ‘Büyük af’, ‘büyük barış’ı sağlar mı

*Alper Görmüş 19.02.2013*

<div class="yazi"><p>Geçen yazıda, başta <b>Ergin Saygun ziyareti</b> olmak üzere <b>Başbakan Erdoğan</b>’ın son dönemdeki bazı çıkışlarının ve tavırlarının, <b>“büyük barış”</b>ı hedefleyen <b>“büyük bir af”</b>fın peşrevleri olma ihtimali üzerinde durmuştum.<br/><br/><b>“Büyük af”</b> derken de, <b>“İmralı süreci”</b>nin tamamına ermesi durumunda kaçınılmaz olarak gündeme gelecek bir KCK-PKK affının yaratacağı psiko-sosyal sorunları dengelemek üzere, onun paralelinde Balyoz, Ergenekon ve benzeri davalardan yargılananların da affedilmesini kast ediyordum. </p>
<p>Ben bu ihtimali sadece hükümet politikası çerçevesinde speküle etmiştim, fakat bazı okurlar bunu benim önerdiğim ve arzuladığım bir şeymiş gibi algılamışlar.</p>
<p>Öncelikle bu algıyı düzelteyim...<br/><br/><br/></p>
<h3>Kaçınılmaz bir af, kaçınılmaz bir barış demek değildir!</h3>
<p>Doğrusu, açılım süreci gelip <b>“af” </b>noktasına dayandığında, bunun <b>“küçük (yarım) af” </b>olarak sorunsuzca realize edilebileceğini düşünmüyorum. İşin bu kısmında, ilk yazıda ifade ettiğim noktadayım:<br/><br/><i>“Böyle bir ülkede, 30 yıldır bütün siyasi iktidarlarca ‘terörist’ sayılmış birileri affedilirken, kendilerini ‘30 yıl boyunca teröre karşı mücadele etmiş’ insanlar olarak sunan başka birilerinin cezaevinde tutulmaya devam edilmesi mümkün müdür?<br/><br/></i><i>“Böyle bir şey, halkın darbe heveslisi askerleri sosyal bir cürümün failleri olarak göreceği ‘normal’ bir demokrasinin bile psikolojisini bozabilir... Kaldı ki burası, ‘sivil toplum’unun</i> <i>bir bölümünün askerlerin ‘darbe hakkı’nı savunduğu bir ülke; varın gerisini siz düşünün...”<br/><br/></i><b>“Büyük af, büyük barış” </b>denkleminin ilk parçası için böyle düşünmem, sanırım bazı okurları yanıltmış. Onlar buradan otomatik bir çıkarımla, benim böyle bir affın büyük bir <b>“toplumsal barış”</b>ın da yollarını döşeyeceğine dair bir düşünceye sahip olduğum sonucunu çıkarmışlar.</p>
<p>Hemen ve net bir cevap vereyim buna: Keşke öyle olabilseydi, fakat <b>“büyük af”</b>fın <b>“büyük barış”</b>ı sağlayacağına kesinlikle inanmıyorum. Hangi gerekçeyle? <b>Murat Belge</b>’nin 16 şubat tarihli <b>“Büyük barış” </b>başlıklı yazısında ifade ettiği gerekçeyle...</p>
<p>Murat Belge, yazısında, kısa bir <b>“kamplaşmış ülke”</b> turu attıktan; böyle bir ülkede <b>“en geniş çerçevede”</b> kendisinin de <b>“büyük barış”</b>tan yana olduğunu söyledikten sonra <b>“ancak”</b> diye ekliyor:<br/><br/><i>“‘Ancak’ı şu: savaşan taraflar (bunlar ‘AKP ve Kürtler’ ya da ‘AKP ve generaller’ vb. olabilir) ‘Barış’tan gerçekten barışı anlamalı. Yapılacak iş neyse, bunu öbür tarafı alt etmek üzere bir manevra olarak değil, uzlaşmak ve barışmak için atılacak geri dönülmez adım olarak yapmalı.
                                    	<br/><br/>
<a class="lnk2" href="/web/20130430211540/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</i></p></div>

Kaynak: [taraf.com.tr](http://www.taraf.com.tr/alper-gormus/makale-buyuk-af-buyuk-baris-i-saglar-mi.htm), [web.archive.org (arşiv bağlantısı)](http://web.archive.org/web/20130430211540/http://www.taraf.com.tr/alper-gormus/makale-buyuk-af-buyuk-baris-i-saglar-mi.htm)
