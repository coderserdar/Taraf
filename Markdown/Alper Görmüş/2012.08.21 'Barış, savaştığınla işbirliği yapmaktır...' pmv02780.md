# ‘Barış, savaştığınla işbirliği yapmaktır...’

*Alper Görmüş 21.08.2012*

<div class="yazi"><p>Bir grup PKK’lı tarafından kaçırılan <b>Cumhuriyet Halk Partisi (CHP)</b> <b>Milletvekili</b> <b>Hüseyin Aygün</b>’ün serbest bırakıldıktan sonra yaptığı açıklamalarla onların medya eleğinden geçtikten sonraki hâlinin karşılaştırılması bir kez daha gösterdi ki, Türk medyası kahir ekseriyetiyle <b>“barış”</b> derken aslında <b>“zafer”</b> demek istiyor.</p>
<p>Dağdaki PKK’lılardan gelen <b>“Biz de biliyoruz bu savaşın artık iyice anlamsızlaştığını”</b> itirafını kıymetli bulmayıp üzerinde durmayan, buna karşılık bu itirafın kamuoyuna duyurulmasına aracılık eden bir milletvekilini topa tutan bir medyanın tavrı başka nasıl yorumlanabilir?</p>
<p>Meselenin siyaset yanına gelince...</p>
<p>Hüseyin Aygün’ün kaçırılması etrafında dönen <b>“barış”</b> ve <b>“barış dili” </b>tartışmalarını izlerken, bir şeyi çok kuvvetli bir biçimde bir kez daha hissettim: Gerek iktidar gerekse <b>Barış ve Demokrasi Partisi (BDP) </b>çevrelerinden gelen <b>“barış”</b> vurgulu değerlendirmeler hiç <b>“sahih”</b> bir tını vermiyordu.</p>
<p>Barış çağrılarının bende neden böyle bir algıya yol açtığının cevabını, <b>Aydın Engin</b>’in <b>Tan Oral</b>’la gerçekleştirdiği nehir söyleşi <b><i>Tan Oral Kitabı</i></b>’nda buldum (<i>İş</i> <i>Bankası Yayınları</i>, 2006).</p>
<p>Büyük bir tesadüf eseri olarak, kitaptaki <b>“barış”</b> kavramının tartışıldığı bölümle, Aygün’ün kaçırılıp serbest bırakılmasından sonraki <b>“barış” </b>vurgulamalarını aynı günlerde okudum. </p>
<h3><br/>“Barış” neden “zafer” arzusuyla bağdaşmaz?</h3>
<p>Tan Oral’ın 1970’lerdeki <b>“Soğuk Savaş”</b>ın taraflarının (ABD ve Sovyetler Birliği) ve onların Türkiye’deki taraftarlarının sürekli tekrarladıkları <b>“barış”</b> çağrılarının <b>“barış”</b>la neden hiç alâkasının olmadığına dair sözlerini okurken, günümüzdeki barış çağrılarına dair bariz bir aydınlanma duygusu yaşadım. Çünkü, Tan Oral’ın değerlendirmeleri, günümüzdeki <b>“barış” </b>çağrılarının neden barışla hiç alâkasının olmadığını da büyük bir ferasetle açıklıyordu.</p>
<p>Söylediklerini okuyunca anladım ki, gerçekte istenen şey barış değil <b>“zafer”</b>dir ve zafer için de çatışmaya devam etmek gerekir.</p>
<p>Bakalım, Tan Oral’ın <b>“barış”</b> ve <b>“zafer”</b>in doğalarına dair özgün analizi sizde de bende yarattığı heyecanı ve aydınlanma duygusunu yaratacak mı:<br/><br/><i>“Beni bir barış paneline çağırdılar. Orada öteden beri barışı savunan birçok eş, dost ve yazarı izlediğim zaman şunu fark ettim, aslında kimse barışı savunmuyordu, herkes zaferi savunuyordu. İstedikleri şey barış değil zaferdi. Herkesin istediği zafer. Yani zaferi kazanalım, ondan sonra dünya benim istediğim şekilde barış içinde devam edip gitsin.<br/><br/></i><i>“Bu barışçı bir bakış değil. Bu tam savaşçı bakış. O panelde şunu söyledim: ‘Barış düşmanla işbirliği yapmaktır...’ Tam vatan hainliğinin savunusunu yaptım sanki orada. Düşmanla işbirliği yapmanın, anlaşmanın adıdır barış. ‘Buna var mısınız, buna varsanız barışı savunalım’ dedim. (...) Barış budur, bu cesareti gösterebilmenin adıdır barış. Yani kavga ederiz, ben yenerim, ondan sonra sulh ve sükûn içinde benim egemenliğimde, benim istediğim bir dünyada yaşarız.
                                    	<br/><br/>
<a class="lnk2" href="/web/20120823191105/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</i></p></div>

Kaynak: [taraf.com.tr](http://www.taraf.com.tr:80/alper-gormus/makale-baris-savastiginla-isbirligi-yapmaktir.htm), [web.archive.org (arşiv bağlantısı)](http://web.archive.org/web/20120823191105/http://www.taraf.com.tr:80/alper-gormus/makale-baris-savastiginla-isbirligi-yapmaktir.htm)
