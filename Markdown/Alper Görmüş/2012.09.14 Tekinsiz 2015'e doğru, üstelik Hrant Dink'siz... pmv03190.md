# Tekinsiz 2015’e doğru, üstelik Hrant Dink’siz...

*Alper Görmüş 14.09.2012*

<div class="yazi"><p>Türkiye’nin planlanmış karanlık olaylarla ve bu olaylardan iktidar devşirme hamleleriyle dolu siyasi geçmişi şunu açıkça gösteriyor: Bu ülkede bazı tarihler bu amaç doğrultusunda <b>“kritik ve uygun zaman” </b>olarak önceden belirleniyor ve bütün o karanlık olaylar o <b>“hassas”</b> tarih akıldan hiç çıkarılmadan adım adım hayata geçiriliyor.</p>
<p>Elbette yaratılan kaos dönemlerinin tamamının belirli bir tarihe <b>“ayarlı”</b> olduğunu iddia etmiyorum. Bunların bir bölümü, sadece bazı süreçleri kriminalize etmek ve sürecin <b>“kabul edilemez”</b> noktaya varması durumunda zor kullanarak durdurmanın meşruiyet araçları olarak kurgulanmışlardı. Örnek: 1990’ların ilk yarısında işlenen ve <b>“şeriatçılar”</b>a fatura edilen, çoğu <i>Cumhuriyet </i>gazetesi yazarı faili meçhul laik aydın cinayetleri... Bu cinayetler, yükselmekte olan siyasal İslamcı hareketlerle ilgili olarak toplumda bir duyarlılık yaratmak; gün gelir de bu güçler iktidara gelirlerse, o iktidarı gayrı meşru ilan etmede yararlanmak amacıyla kurgulandılar. </p>
<h3><br/>Cumhuriyet yazarı da “olabilir” demişti</h3>
<p>Ergenekon davalarının başlangıcında, <i>Cumhuriyet</i> gazetesi yazarı <b>Orhan Bursalı</b> da aşağı yukarı bu noktaya gelmişti. Bursalı, o dönemde kaleme aldığı şu satırların bugün hatırlatılmasından memnun olmayacak ama, ne yapalım:<br/><br/><i>“Muammer Aksoy’lardan Bahriye Üçok’lara, ülkemizin en büyük soruşturmacı gazetecisi Uğur Mumcu’dan yetkin akademisyen ve Cumhuriyetçi demokrat Ahmet Taner Kışlalı’ya kadar onlarca isim... Ve savcı Doğan Öz... Bu cinayetlerin hiçbiri aydınlatılmadı! Katilleri ve örgütleri bilinmiyor!<br/><br/></i><i>“Ancak bu cinayetlerin işleniş biçimleri ve zamanları olağanüstü niteliktedir! Cinayetler büyük kitleleri harekete geçirmiş, Uğur Mumcu cinayetinde 500 bin kişi yürümüş, hemen hepsi, yine olağanüstü durumların hazırlığı olarak nitelendirilebilecek psikolojik ortamları çağrıştırmıştır!<br/><br/></i><i>(...)<br/><br/></i><i>“O halde soralım: ‘Ergenekon’ ve veya benzeri yapılanmalar mı Cumhuriyet’in çevresindeki cinayetlerde rol oynuyordu? (...) Bu konu daha ayrıntılandırılabilir; ama sonuçta geçmişten bugüne baktığımızda, eğer böyle bir yapılanmadan bahsediyorsak, bu örgütlenmenin Cumhuriyet aydınlarının katledilmesinde rolü olabilir... Dahası, eğer devamı onlar ise, Cumhuriyet’in geçen yıl bombalatılmasında da! Gazetemiz ve çalışanları, onların provokatif amaçları için hedef olabilir...”</i> <b>(Orhan Bursalı, <i>Cumhuriyet</i>, “Ergenekon ve <i>Cumhuriyet</i>”, 3 Ağustos 2008).</b></p>
<h3><br/>2007’nin hassaslığı, beş yıl öncesinden ilan ediliyor</h3>
<p>Siyasal sonuçlar üretmek üzere planlanmış fakat herhangi bir tarihe <b>“ayarlı”</b> olmayan karanlık olaylar silsilesine dair bu örneği aktardıktan sonra şimdi artık asıl konumuza gelebiliriz... Yani yine birtakım karanlık olaylar peş peşe gelecek ve fakat bu defa bu olaylar asıl hâsılasını belirli bir <b>“hassas”</b> tarihte versin diye planlanmış olacak. Örnek: “Hassas” 2007 yılı için kurgulanmış anti-misyoner kampanya ve Hıristiyan azınlıklara yönelik cinayetler.
                                    	<br/><br/>
<a class="lnk2" href="/web/20121115030900/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-tekinsiz-2015-e-dogru-ustelik-hrant-dink-siz.htm), [web.archive.org (arşiv bağlantısı)](http://web.archive.org/web/20121115030900/http://www.taraf.com.tr:80/alper-gormus/makale-tekinsiz-2015-e-dogru-ustelik-hrant-dink-siz.htm)
