# Davalar ‘hükümete rağmen’ mi açıldı? (1)

*Alper Görmüş 30.03.2012*

<div class="yazi"><p>Ergenekon ve darbe davaları başladığından beri, düşük perdeden de olsa zaman zaman dile getirilen bir iddia var... Deniyor ki, Adalet ve Kalkınma Partisi (AK Parti) hükümetlerinin, 2003’ten bu yana kendilerine karşı girişilmiş darbe teşebbüslerine karşı mücadelede benimseyip uygulamak istedikleri yöntem, şu anda uygulanandan çok farklıydı. Erdoğan ve AK Parti, bu türden girişimler karşısında <b>“milli iradenin emaneti”</b>ni sonuna kadar savunma kararlılığındaydılar ama, girişim sahiplerini yargılamak, benimsedikleri <b>“tarz”</b>ın bir parçası değildi.<br/><br/><b>“Dolayısıyla,” </b>diyorlardı iddia sahipleri, <b>“Ergenekon ve darbe davaları hükümete rağmen açılmıştı ve davaları kucağında bulan hükümet onları sahiplenmek zorunda kalmıştı...”</b></p>
<p>Emekli orgeneral <b>Ergin Saygun</b>’un, Balyoz davasının son duruşmasında, hükümetin Balyoz darbe planının ses kayıtlarını 2003’te dinlediğini söylemesi, bu iddiayı biraz daha güçlendirdi. Çünkü biliyoruz ki hükümet, bundan bir yıl sonra planlanan <b>Sarıkız</b> ve <b>Ayışığı </b>darbe girişimlerinden de haberdardı, fakat ne bunlarla ne de Balyoz’la ilgili herhangi bir hukuki girişimde bulunmuştu.</p>
<p>Bu durumda, 2003-2004’teki darbe girişimlerini hükümete ihbar eden ordu içindeki <b>“meçhul” </b>subayların, oradan hiçbir sonuç çıkmayacağını anlamalarından sonra, 2007’den itibaren konuyu basına taşımaya ve hükümeti darbecilerle hukuk önünde hesaplaşmak için zorlamaya karar verdiklerini düşünebiliriz.<br/> </p>
<h3><br/>“Biliyorduk ama işimize baktık”</h3>
<p>2003’ten beri olan bitene baktığımda, böyle bir spekülasyonu meşru kılan bir tablo görüyorum ben. Bugün, bu tablonun ayrıntılarını paylaşacağım sizlerle...</p>
<p>Aslında, Başbakan Erdoğan’ın iki yıl kadar önce partisinin il başkanları toplantısında sarf ettiği şu sözler bile, yukarıda özetlediğim iddiayı dile getirenlerin tümden haksız olmadıklarını gösterecek asgari veriyi içeriyor:<br/><br/><i>“Ülke, gelecek, demokrasi ve özgürlük adına her türlü senaryo ve girişimin karşısında dimdik durduk, bundan sonra da aynı şekilde dimdik durmaya devam edeceğiz... Siz zannediyor musunuz ki, biz bunları hiç duymuyorduk. Hayır, bunlar duyuluyor. Ama biz hiçbir zaman gerilimin taraftarı olmadık. Biz işimize baktık. Ne yazık ki onlar da işine baktı. Üzüldüğümüz yan bu.”</i></p>
<p>Şimdi bakalım AK Parti <b>“gerilimin taraftarı olmamak”</b> uğruna hangi gelişmeler karşısında <b>“dimdik durmak”</b>la yetinip <b>“hesap sorma”</b> yoluna gitmemiş...</p>
<p>Bugün geriye dönüp baktığımızda, AK Parti’nin <b>“hesap sormak”</b>tan imtina etmesinin muhtemel sonuçları hakkında neler söyleyebiliriz? Davalar, iddia edildiği gibi <b>“hükümete rağmen”</b> de olsa açılmasaydı, bu <b>“imtina çizgisi”</b>nin sonuçları ne olurdu? </p>
<p>Yazının sonunda bu sorulara da cevap vermeye çalışacağım... Fakat önce bakalım, Erdoğan ve AK Parti hükümetleri hangi girişimleri, ne ölçüde biliyorlarmış? <br/> </p>
<h3>“Erdoğan, Balyoz’u 2003’te dinlemiş”</h3>
<p>En tazesinden başlayalım.
                                    	<br/><br/>
<a class="lnk2" href="/web/20120902030336/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-davalar-hukumete-ragmen-mi-acildi-1.htm), [web.archive.org (arşiv bağlantısı)](http://web.archive.org/web/20120902030336/http://www.taraf.com.tr:80/alper-gormus/makale-davalar-hukumete-ragmen-mi-acildi-1.htm)
