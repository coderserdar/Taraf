# Sayın Başbakan, Hrant sizden daha fazlasını umardı

*Alper Görmüş 16.09.2011*

<div class="yazi"><p><b>Sayın Başbakan, </b></p>
<p>Bilmiyorum siz de o insanlardan mısınız (ben değilim): Bazı insanlar kendi ölümlerinden sonra, onu tanıyanların davranışlarının nasıl olacağını merak ederlermiş.</p>
<p>Bir yerde okumuştum: İnsan rüyasında kendi ölümünü göremezmiş, fakat bazı insanlar rüyalarına karşı örülen bu duvarı yıkabiliyorlarmış. Onlar da işte, kendi ölümlerinden sonra, onu tanıyanların davranışlarının nasıl olacağını merak edenler arasından çıkarmış. </p>
<p>Okuduğumda bana saçma görünmüştü bu tez, ya da öylesi işime gelmişti. Çünkü ben de iki kez omuzlarda taşınan kendi cenazemi görmüştüm. 8-10 m. yukarıdan korteje eşlik ediyordum. Düşününce komik geliyor ama, değildi. Çok hüzünlüydü. Zaten uyandığımda ağlıyordum.</p>
<p>Tezin bana saçma gelmesi ya da öylesinin işime gelmesi şundan: Böyle rüyaları sadece yaşarken kendi ölümünden sonrasını düşünenler, bunu çok düşünenler görüyorlarsa, o zaman, benim o insanlardan olmadığıma dair iddiam geçerliliğini kaybediyor demektir. Bilmiyorum, belki düşünüyorumdur da, bunu bilinçdışına sürüklüyorumdur...</p>
<p>Neyse, zaten mesele sizin ya da benim ölümlerimizden sonra kimin nasıl davranacağını merak etmemiz ya da etmememiz değil.</p>
<p><b> </b></p>
<p><b><br/>“İslamcı” iktidar ve Hrant Dink</b></p>
<p><b><br/>Sayın Başbakan,</b></p>
<p>Dün Hrant Dink’in doğum günüydü, 19 eylülde de onun cinayetini aydınlatma iddiasıyla açılan davanın yeni bir duruşması var. Bunlar üzerinde düşünürken nedense aklıma, onun kendi ölümünden sonra kimin nasıl davranacağını merak eden bir adam olup olmadığı geldi.</p>
<p>Öyle biri olduğunu varsaydım ve <b>“ruh tedirginliği”</b> içinde hayatının son günlerini sürerken, bir cinayete kurban gitmesi durumunda sizin cinayetin aydınlatılması için nasıl bir tavır takınacağınız üzerinde düşündüğünü tahayyül ettim.</p>
<p>Vardığım sonuç şu: <b>Eğer Hrant bunu merak etmişse, mevcut siyasetçiler arasında en fazla size güvenebileceğini düşünmüştür.</b></p>
<p>Bu sonuca istihareye yatarak varmıyorum elbette; yazdıklarından ve söylediklerinden çıkartıyorum.</p>
<p>Hrant Dink, yazılarında, üzerindeki <b>“mahalle baskısı”</b>na rağmen ve fakat o baskıyı da dikkate alan bir dille Ermenilerin (ve öteki azınlıkların) <b>“İslamcı”</b> iktidar altında kendilerini daha rahat hissettiklerini teslim ediyordu.</p>
<p>Özel sohbetlerinde ise bu fikirlerini çok daha net bir dille ifade ediyordu. </p>
<p>Fakat Hrant Dink’in bu konudaki fikirlerini en açık bir biçimde Amerikalı diplomatlara anlattığını, sonradan yayımlanan <b><i>WikiLeaks</i> </b>belgelerinde gördük.</p>
<p><b><br/>Sayın Başbakan,</b></p>
<p>Danışmanlarınız sizi mutlaka bilgilendirmişlerdir ama, gelin diplomatların kaleminden Dink’in tam olarak ne dediğini bir daha hatırlayalım:</p>
<p><i><br/>“Türkiye’de hangi siyasi partinin ‘gerçek laikliği’ temsil ettiği sorulduğunda, Dink ‘AKP’ cevabını verdi. Bir dinî azınlık mensubu olarak, İslam eğilimli bir partinin gücünü arttırmasından korkup korkmadığı sorulduğunda ise ‘Hayır’ dedi.
                                    	<br/><br/>
<a class="lnk2" href="/web/20111214094032/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</i></p></div>

Kaynak: [taraf.com.tr](http://www.taraf.com.tr:80/alper-gormus/makale-sayin-basbakan-hrant-sizden-daha-fazlasini-umardi.htm), [web.archive.org (arşiv bağlantısı)](http://web.archive.org/web/20111214094032/http://www.taraf.com.tr:80/alper-gormus/makale-sayin-basbakan-hrant-sizden-daha-fazlasini-umardi.htm)
