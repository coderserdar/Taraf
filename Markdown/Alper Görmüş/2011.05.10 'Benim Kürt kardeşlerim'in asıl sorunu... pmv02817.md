# ‘Benim Kürt kardeşlerim’in asıl sorunu...

*Alper Görmüş 10.05.2011*

<div class="yazi"><p>Başbakan Tayyip Erdoğan’ın <b>“Bu ülkenin bir Kürt sorunu vardır”</b> dediği günlerden bugünlere kadar <b>“Kürt sorunu”</b>nun sorun olmaktan çıkartılması doğrultusunda hiçbir şey yapılmadığını söylemek haksızlık olur. </p>
<p>Peki bunlar, Türkiye’nin artık bir <b>“Kürt sorunu”</b>nun kalmadığını söyleyebilecek kadar radikal adımlar mıydı? Bu sorunun cevabı da kocaman bir <b>“hayır”</b>dır!</p>
<p>Bu durumda, Başbakan Erdoğan’ın, hem de birkaç kez tekrarladığı <b>“Artık bu ülkenin bir Kürt sorunu yoktur, fakat benim Kürt kardeşlerimin sorunları vardır”</b> çıkışını nasıl yorumlamalıyız?</p>
<p>Başbakan, bunca tecrübeden sonra <b>“benim Kürt kardeşlerim”</b>in asıl sorununun <b>“Bu ülkede Kürt sorunu yoktur” </b>anlayışı olduğunu nasıl anlayamaz? </p>
<p>Herkes gibi ben de şaşkınım açıkçası... </p>
<p>Hiç şüphem yok ki Başbakan, <b>“Bu ülkenin Kürt sorunu yoktur”</b> cümlesinin Kürtler arasında <b>“Bu ülkede Kürt yoktur” </b>çağrışımı uyandırdığının farkında değil. Farkında olsaydı, mümkün değil sarf etmezdi bu cümleyi. Bu çıkış, Erdoğan’ın Kürtlerin gerçek hissiyatlarıyla empati kurabilecek bir noktaya henüz (ve hâlâ) gelemediğini gösteriyor.</p>
<p>Peki, Başbakan <b>“Bu ülkenin Kürt sorunu yoktur”</b> cümlesinin, eski CHP’nin <b>“Kürt meselesi bir aş ve iş meselesidir” </b>siyasetinin başka kelimelerle tekrarından başka bir şey olmadığının farkında mı? (Ne hazindir ki bu sözler, <b>“devlet partisi”</b> CHP’nin, küflü Kürt siyasetini değiştirmeye başladığı sırada patladı Kürtlerin suratlarında.)</p>
<p>Bence Başbakan, <b>“Kürt sorunu yoktur”</b>un <b>“Kürtlerin sorunu iş ve aştan ibarettir”</b> anlamına geldiğinin farkında... Ve bu sözler, tıpkı 2009 yerel seçimlerinde olduğu gibi, AK Parti’nin bu seçim kampanyasını da Kürtlerin kimliksel hakları üzerinden değil, <b>“kalkınma ve hizmet”</b> üzerinden götüreceğinin göstergesi... </p>
<p>2007 seçimlerinde <b>“Kürt sorunu vardır ve bu benim de sorunumdur”</b> diyen Başbakan’ın partisini Kürtler ödüllendirdi ve AK Parti’yi bölgede birinci parti yaptı... İki yıl sonra, 2009’da ise bölgeyi <b>“yatırıma boğmasına”</b> rağmen tam tersine cezalandırdı... </p>
<p>Soru şu: Bu iki tecrübe orta yerde durduğu halde, şimdi neden 2007 değil de 2009 örnek alınıyor? AK Parti neden kendisini Kürtler nezdinde değil de devlet ve devlet politikaları nezdinde <b>“sempatik” </b>kılacak hamlelere yöneliyor?</p>
<p>Benim görebildiğim kadarıyla AK Parti siyasetlerini devlete yaklaştırıp zehirleyen başlıca iki etkenden söz edebiliriz... </p>
<p><b><br/>Birincisi</b>: Erdoğan ve AK Parti, Türk toplumunda çok güçlü milliyetçi eğilimler olduğuna dair, bir türlü üzerinden atamadığı, sık sık depreşen derin bir korku taşıyor.</p>
<p><b><br/>İkincisi</b>: Erdoğan ve AK Parti, Kürtlerin Abdullah Öcalan ve PKK’yı sevmelerinin / düşman görmemelerinin altında yatan <b>“psikoloji”</b>yi bir türlü kavrayamıyor ya da kavrasa bile kabul edemiyor (gerçekçi davranamıyor).
                                    	<br/><br/>
<a class="lnk2" href="/web/20111123161952/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123161952/http://taraf.com.tr/alper-gormus/makale-benim-kurt-kardeslerim-in-asil-sorunu.htm)
