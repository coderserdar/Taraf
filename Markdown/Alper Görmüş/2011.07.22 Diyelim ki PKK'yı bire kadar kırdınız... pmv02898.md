# Diyelim ki PKK’yı bire kadar kırdınız...

*Alper Görmüş 22.07.2011*

<div class="yazi"><p>Ahmet Turan Alkan, doğup büyüdüğü şehri, Sivas’ı anlattığı <b><i>Altıncı Şehir</i></b>’de çocukluğunun Sivas’ını <b>“Ortaçağ kesinliğiyle biten bir şehir” </b>diye tanımlamıştı. Yani, bir noktaya geliyorsunuz, orada bir ya da birkaç ev görüyorsunuz ve <b>“İşte burası Sivas’ın sonu” </b>diyorsunuz, o kadar kesin...</p>
<p>Çok sevip hiç unutamadığım bu tanım, <b>Sri Lanka’da 26 yıldır süren iç savaşın</b> <b>“son isyancıların öldürülmesiyle dün bittiğini” </b>(2009 mayısından söz ediyorum) bildiren gazete haberlerini okuduğumda tekrar aklıma gelmişti. Birdenbire biten eski Sivas’a benzetmiştim Sri Lanka iç savaşını... Haberlere göre, ordu güçleri uzun bir süre önce başlattıkları <b>“nihai saldırı”</b>da gerillaları bir kilometrekarelik bir alanda sıkıştırmış, liderleri de dâhil hepsini <b>“imha” </b>etmişti.</p>
<p>Gerçekten de ondan sonra <b>Tamil </b>gerillalarının tek bir eylemine bile rastlamadık.</p>
<p>Sri Lanka’da iç savaşın bu surette sona erdirilmesinden dört ay kadar sonra (Eylül, 2009), <b>“eski” Cumhuriyet Halk Partisi (CHP) Genel Başkan Yardımcısı Onur Öymen</b> <i>Habertürk</i> televizyonunun öğle kuşağı programlarından <b>“Parantez”</b>de karşıma çıktı. Konu, o günlerde gündemin bir numaralı maddesi <b>“Kürt açılımı”</b> idi... Program sunucusu ile Öymen arasında aynen şu konuşma geçti: </p>
<p>Öymen: <b>Terör bitmeden hiçbir açılıma razı değiliz. Önce terör bitmeli.</b></p>
<p>Sunucu: Siz terörün şimdiye kadar denediğimiz yollardan bitirilebileceğine inanıyor musunuz?</p>
<p>Öymen: <b>Elbette inanıyorum. Sri Lanka’da bitirilmedi mi? </b></p>
<p>Ne eksik ne fazla, aynen böyle... Programa ben de telefonla katılacağım için, benden önce konuşan Öymen’in sözlerini not almış, o günlerde <i>Aktüel</i> dergisinde de yayımlamıştım. (Hoş o gün Öymen’den bana sıra gelmemiş, kendisine cevap verememiştim ama, neyse...) </p>
<p><b><br/>Kürt sorunu ayrı, PKK sorunu ayrı mı?</b></p>
<p>Bir mucize olmazsa, yeni ve muhtemelen çok kanlı bir sürecin arifesindeyiz; böyle durumlarda her zaman olduğu gibi <b>“PKK sorunu”</b> ile <b>“Kürt sorunu”</b>nun iki ayrı sorun olduğuna dair fikirler yine güç kazandı.</p>
<p>Bu fikir daha çok, Kürt sorununun varlığını kabul eden ve onun <b>“siyaset”</b>le çözülmesini savunanların bir kesimi tarafından dile getiriliyor. Kabaca “<b>hükümete yakın” </b>diyebileceğimiz bu kesimler bir anlamda denklemi böyle kurmaya mecbur: Aksi takdirde PKK’yı bire kadar kırmaya yönelik büyük bir askerî harekâtın Kürt sorununu içinden çıkılmaz bir hale getireceğini kabul etmek, kendi tezlerini inkâr etmek zorunda kalacaklar.</p>
<p>Aynı şekilde hükümet de bu tezi savunuyor. Diyor ki mealen, <b>“Ben bir taraftan PKK’yı ezeceğim, öte taraftan da Kürtler’in haklı ve meşru taleplerini karşılayacağım”</b>.</p>
<p>Böyle bir strateji, belki PKK henüz <b>“kendinde bir gerilla örgütü”</b> olarak eylemlerine başladığı, henüz halkla bütünleşmediği, <b>“temsil” </b>iddiasının henüz <b>“kendinden menkul” </b>bir iddia olduğu 1980’li (bir ölçüde de 1990’lı) yıllarda mümkündü.
                                    	<br/><br/>
<a class="lnk2" href="/web/20111214084546/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-diyelim-ki-pkk-yi-bire-kadar-kirdiniz.htm), [web.archive.org (arşiv bağlantısı)](http://web.archive.org/web/20111214084546/http://www.taraf.com.tr:80/alper-gormus/makale-diyelim-ki-pkk-yi-bire-kadar-kirdiniz.htm)
