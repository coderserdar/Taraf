# Paralel merkez medya ve ‘mikro’ meseleler

*Alper Görmüş 17.06.2011*

<div class="yazi"><p>2002’de Adalet ve Kalkınma Partisi’nin (AK Parti) iktidara gelmesinden sonra bu partinin desteği ve yüreklendirmesiyle ortaya çıkan <b>“yeni”</b> medya zaman içinde etkisini giderek arttırdı ve geleneksel merkez medyanın yanında <b>“paralel” </b>bir merkez medya oluşturdu. AK Parti’nin üçüncü seçim zaferinden sonra <b>“paralel merkez medya”</b>nın konumunu daha da pekiştireceği muhakkak.</p>
<p>Tatilden önce kaleme aldığım son yazıda (<b>“Tatil dönüşü ağırlık medya yazılarında olacak”</b>, 31 mayıs), paralel merkez medyanın siyaset ve siyasi meseleler karşısında aldığı pozisyonun zaman içinde geleneksel merkez medyanın pozisyonuna yaklaştığını savunmuş, şöyle demiştim:</p>
<p><i><br/>“Bu ‘yeni’ medya, bir yandan –geleneksel merkez medyanın doğası gereği ısrarla kaçındığı- devlet içindeki ‘demokratik meşruiyet’ dışı müdahalelere karşı eleştirel bir pozisyon alırken, aynı eleştirel pozisyonu siyasi iktidara karşı geliştiremedi. (...) Nasıl geleneksel merkez medya toplumdan çok devletin ihtiyaçlarını gözetiyorsa, bu ‘yeni medya’ da toplumdan çok hükümetin ihtiyaçlarını gözetiyor.”</i></p>
<p>Diyelim hükümet toplumsal barış, demokrasinin yaygınlaştırılması yönünde adımlar atarken onu inanarak, samimiyetle destekleyen paralel merkez medya, hükümetin, konjonktürel siyasi ihtiyaçları doğrultusunda tavrını ve söylemini tam tersi yönde değiştirmesiyle birlikte kendisini hızla bu yeni tavra ve söyleme adapte edebiliyor. Yani, siyasal planda, ilkesel bir pozisyondan ziyade hükümetin ihtiyaçlarına göre değişebilen zikzaklı bir çizgiyle karşılaşıyoruz sık sık...</p>
<p><b><br/>“Mikro” meselelerde de öyle...</b></p>
<p>Ali Bayramoğlu, AK Parti’nin <b>“makro” </b>(siyasal ilişkiler) ve <b>“mikro”</b> (toplumsal ilişkiler) meseleler karşısındaki tavrına ilişkin olarak seçimden hemen önce çok önemli tesbitler içeren bir yazı kaleme aldı. Bu tesbitler, paralel merkez medyanın problemli tavrına da ışık tuttuğundan, bir bölümünü buraya alıyorum (<i>Yeni Şafak</i>, 9 haziran):</p>
<p><i><br/>“Karşımızda bir yandan reformcu, sivilleşme sürecini başlatan, temel hak ve özgürlükler alanını genişleten, Kürt sorunu başta olmak üzere pek çok sorunda en azından siyaset mekanizmasının önünü açan bir AK Parti var. Öte yanda kadın, beden, ahlak, sokak, içki, ilişki konusunda tutucu, eskiyi andıran gelenekçi bir AK Parti var.”</i></p>
<p>Bayramoğlu yazısında ayrıca Demokrat Parti, Adalet Partisi ve Refah Partisi’nin de <b>“aynı paradoks tarafından kuşatıldığını”</b> söylüyor, bunun da toplumda karşılığı bulunan bir durum olduğuna işaret ediyordu.</p>
<p>Ali Bayramoğlu’nun söylediklerine katılıyorum, fakat şu rezervle:</p>
<p>“AKP içinde yeni bir gençlik geliyor Anadolu’dan. Bu sosyal grupların, profillerin, yaşam ve inanç dünyalarının AKP’de yansıdığına emin değilim. (...) İkincisi Türkiye resmi heterojen; farklılıkları barındırıyor ve artık bunları dillendiriyor. Bu resme kıyasla AKP yekpare bir parti görünümünde. (Nilüfer Göle, Tuğba Tekerek’le söyleşi, <i>Taraf</i>, 4 haziran) </p>
<p>Göle’nin sosyolog diliyle söylediklerini, ben de işin içine hükümeti destekleyen medyayı da katarak gazeteci diliyle söyleyeyim: Bence gerek bu partinin tabanı, gerekse de bu gazeteleri izleyen okurlar, <b>“mikro”</b> <b>meseleler ve özgürlükler konusunda partiden de paralel merkez medyadan da daha özgürlükçü, evrensel değerlere onlardan daha yakın.
                                    	<br/><br/>
<a class="lnk2" href="/web/20111123162458/http://taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</b></p></div>

Kaynak: [taraf.com.tr](m), [web.archive.org (arşiv bağlantısı)](http://web.archive.org/web/20111123162458/http://taraf.com.tr/alper-gormus/makale-paralel-merkez-medya-ve-mikro-meseleler.htm)
