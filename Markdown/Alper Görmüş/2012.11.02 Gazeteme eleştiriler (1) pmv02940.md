# Gazeteme eleştiriler (1)

*Alper Görmüş 02.11.2012*

<div class="yazi"><p><i>Taraf</i>’ın manşetleri, başlıkları ve haber diliyle ilgili olarak dile getirdiğim eleştirileri <b>“Balyoz”</b> dizisinden sonra açacağımı söylemiştim... Bugün, birkaç yazı sürecek <b>“Gazeteme eleştiriler” </b>dizisine başlıyorum.</p>
<p>Öncelikle, eleştirilerimi hangi duygu ve saikle yaptığımı okurlarımızın kahir ekseriyetinin doğru bir biçimde anlamış olmalarından duyduğum memnuniyeti ifade etmeliyim... </p>
<p>Benim için asıl önemli olan da buydu; yoksa, <i>Taraf</i> okurlarının bana hak verenleri de vermeyenleri de gözümde aynı kıymettedir.</p>
<p>Bu dizinin bitiminde, bana şu âna kadar gelen ve bundan sonra gelecek mektupların tamamını genel yayın yönetmenimiz <b>Ahmet Altan</b>’a ileteceğim.</p>
<p>(Bana gönderdiği mektubun <b>“kişiye özel”</b> olduğunu düşünen ve kendi mektubuyla ilgili olarak bunu yapmamamı isteyen okurlarımız varsa, lütfen beni uyarsın.)</p>
<p>Söylemeden geçemeyeceğim: Gazete içindeki tartışmaya tecâhül-i ârif yaparak <b>“<i>Taraf</i> böyle bir iktidarı eleştirmeyecek de ne yapacak” </b>düzeyinden dâhil olan bazı yazar arkadaşlarımızın da, bu verimli tartışmaya haksızlık ettiklerini düşünüyorum.<b><br/><br/> </b></p>
<h3>“Temkinlilik” önermiyorum</h3><b>
<p></p></b> <br/><b>Avrupa Güvenlik ve İşbirliği Teşkilatı (AGİT) Medya Özgürlüğü Temsilcisi Dunja Mijatovic</b>, geçenlerde Prag’da yapılan <b>“Medya ve Demokrasi”</b> panelinde şöyle demişti (toplantıyı izleyen gazeteci <b>Kadri Gürsel</b>’in nakliyle):<br/><br/><b><i>“Söyleyeceğimizi giderek daha sessiz ve daha temkinli söyler hâle gelmek bizi toplumların geçmişte yaşadığı karanlık zamanlara geri götürür.”</i></b>
<p>Mijatoviç tabii ki haklı, fakat ben <b>“muhalif” </b>gazetecilik tarzını eleştirirken, bazı arkadaşlarımızın ima ettikleri gibi asla <b>“temkinlilik” </b>önermiyorum. </p>
<p>İşte bu nedenlerle, somut <i>Taraf </i>eleştirilerine geçmeden önce, evvelki yazılarda giriştiğim <b>“muhalif gazetecilik- eleştirel gazetecilik”</b> karşılaştırmasını biraz daha açmak; yine şöyle bir değinip geçtiğim, <b>“muhalif” </b>gazeteciliğin kendi içinde nüve olarak taşıdığı <b>“düşmana karşı” </b>gazetecilik çizgisine savrulması durumunda ortaya çıkacak şeye neden <b>“gazetecilik”</b> diyemeyeceğimiz hususlarına biraz daha dikkat çekmek istiyorum. </p>
<p>Sütten ağzım yandığı için yoğurdu yemeye başlamadan önce atasözündeki tavsiyeye uyuyorum ve diyorum ki: Lütfen kimse bu çerçevede yazacaklarımı <i>Taraf</i>’a yöneltilmiş eleştiriler olarak almasın... Geçen yazıda da söylediğim gibi, <i>Taraf </i>şükür ki bırakın <b>“düşmana</b> <b>karşı” </b>gazetecilik çizgisine, <b>“muhalif” </b>gazetecilik çizgisine de gelmemiş durumda henüz... Ben de zaten bu yazıları oralara savrulmayalım diye yazıyorum... </p>
<p>Ezcümle: Bugünkü ve bir sonraki yazı, <i>Taraf</i>’ın manşetlerine, başlıklarına ve haber diline benim nasıl bir çerçeveden yaklaştığımı göstermek ve kullandığım kavramlara açıklık getirmek üzere kaleme alınıyor... </p>
<p>Buna mecburum, çünkü üzerinden tartışma yürüttüğüm kavramlar epeyce netameli ve salt isim hâlleriyle birçoklarını yerinden zıplatacak nitelikte: <b>“Yandaşlığın bu kadarına da pes arkadaş!.
                                    	<br/><br/>
<a class="lnk2" href="/web/20121105032417/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</b></p></div>

Kaynak: [taraf.com.tr](http://www.taraf.com.tr:80/alper-gormus/makale-gazeteme-elestiriler-1.htm), [web.archive.org (arşiv bağlantısı)](http://web.archive.org/web/20121105032417/http://www.taraf.com.tr:80/alper-gormus/makale-gazeteme-elestiriler-1.htm)
