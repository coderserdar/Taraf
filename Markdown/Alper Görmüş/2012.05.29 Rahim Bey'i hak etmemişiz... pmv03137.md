# Rahim Bey’i hak etmemişiz...

*Alper Görmüş 29.05.2012*

<div class="yazi"><img align="left" alt="Rahim Bey’i hak etmemişiz..." border="0" src="http://www.taraf.com.tr/fotoraflar/makaleler/rahim-bey-i-hak-etmemisiz_4224_orijinal.jpg" style="border-right-width:10px; border-color:#FFFFFF"/><p>Hep söylüyorum, genel yayın yönetmenliğini yürüttüğüm son dönem <b><i>Nokta</i></b>’sının zihinlere <b>“sert siyasi dosyalar yayımlayan dergi” </b>olarak kazınmasından ve bu algının bir daha da silinmemesinden hiç hoşnut değilim.</p>
<p>Çünkü 2006’da <i>Nokta</i>’yı yayıma hazırlarken, onu siyasetten çok topluma ve insana bakan bir dergi olarak tasarlamıştık. <i>Nokta</i>, <b>Türk Silahlı Kuvvetleri</b>’nin <b>“imaj”</b>ıyla <b>“hakikat”</b>ı arasındaki mesafeyi daraltan <b>“sert”</b> dosyaları yayımlamadan önce işte bu yönüyle öne çıkmış ve beğenilmişti.</p>
<p>Ne var ki, başta <b>“Darbe Günlükleri”</b> olmak üzere yayımlanan üç kapak haberinin ardından <i>Nokta</i>’nın iyi bir <b>“toplum dergisi”</b> olduğu algısı silikleşti ve zamanla da unutulup gitti. Yapacak bir şey yok; bu algının değiştirilemeyeceğini biliyorum...</p>
<p>Aradan yıllar geçti, ben de başlangıçta kafama taktığım bu <b>“algı”</b>yla birlikte yaşamaya alıştım. Fakat geçtiğimiz hafta aldığım bir mektup canımı o kadar çok yaktı ki, bir kez daha <b>“Nokta keşke topluma ve insana bakan bir dergi olarak hatırlansaydı, o çerçevedeki haberleriyle etki yaratsaydı” </b>diye düşünmeden edemedim. Çünkü –belki böylece <b>Rahim</b> <b>Demirbaş</b> <i>Nokta</i>’da o zamanlar yazdığımız gibi toplumda bir <b>“yeryüzü bilgesi”</b> olarak tanınır, hürmet görür ve bana, kahrolarak kaleme aldığına emin olduğum o mektubu yazma gereğini duymazdı. </p>
<h3><br/>“Ben karanlığa ağlayacak adam değilim”</h3>
<p><i><br/>Nokta</i>’yı nasıl bir dergi olarak tasarladığımız, daha ilk sayı için kaleme aldığım <b>“Editörden”</b> yazısının ilk satırlarından kolayca anlaşılabiliyordu:<br/><br/><i>“Doğrusu bu ilk yazıda niyetim </i>Nokta<i>’nın bu ülkeye, hayatlarımıza farklı bir bakışının olacağını söylemek, bu farklılığı size izah etmekti. Sonra ‘izah’ bölümünün şundan ibaret olmasını yeterli gördüm: ‘</i>Nokta<i>, Sait Şanlı’ya sekiz sayfa ayıran bir dergidir. (...) Diyarbakır Kasaplar Odası Başkanı Sait Şanlı, ömrünü affetmenin yüceliğine, özür dilemenin erdemine adamış bir yeryüzü bilgesi. Yüzlerce kan davalısını barıştırdı, yüzlerce işlenmek üzere olan cinayeti kendine has ikna yöntemleriyle engelledi. Sait Şanıl, </i>Nokta<i> dergisini çıkaran gazetecilerin gözünde bir ‘aziz’dir. Ve bu dergi, bir şekilde ‘gündeme oturmuş’ ünlülerin değil, Sait Şanlı gibi sıradan bir hayat süren, ünsüz ama büyük insanların sözlerine açacak sayfalarını... Evet, hem de sekiz sayfa, gerektiğinde on sayfa...”</i></p>
<p>Bu böyle gitti... Çoğunu <b>İrfan Aktan</b>’ın kotardığı bu türden portreler <i>Nokta</i>’nın alâmet-i fârikalarından biri oldu.</p>
<p>Nitekim <i>Nokta</i>’nın sondan bir önceki sayısında da (12-18 Nisan 2007) bir başka <b>“yeryüzü bilgesi”</b> olan <b>Rahim Demirbaş</b>’a sadece sekiz sayfa ayırmamış, öyküsünü kapak haberi olarak sunmuştuk:<br/><br/><i>“Konya’nın Ereğli ilçesinde yaşayan emekli matematik öğretmeni Rahim Demirbaş, artık sadece ‘kocakarı’ların yaşadığı, kişi başına yıllık gelirin 200 YTL olduğu köyünde satın aldığı geniş arazide, 18 yaşında ölen oğlunun adını vermeyi tasarladığı bir orman ‘inşa’ ediyor.
                                    	<br/><br/>
<a class="lnk2" href="/web/20120730003630/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</i></p></div>

Kaynak: [taraf.com.tr](http://www.taraf.com.tr:80/alper-gormus/makale-rahim-bey-i-hak-etmemisiz.htm), [web.archive.org (arşiv bağlantısı)](http://web.archive.org/web/20120730003630/http://www.taraf.com.tr:80/alper-gormus/makale-rahim-bey-i-hak-etmemisiz.htm)
