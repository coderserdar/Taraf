# E. Özkök’ün ‘Ortadoğu’ya dalalım’ günleri...

*Alper Görmüş 28.08.2012*

<div class="yazi"><b>
<p>“Bayanlar baylar, Ortadoğu’ya hoş geldiniz...”<br/><br/>Ertuğrul Özkök</p></b>, başlığı bu olan yazısında (22 Ağustos 2012), <b>“Türkiye’nin yüzünü Ortadoğu’ya çeviren” </b>hükümete verip veriştiriyordu... Özkök, bu işin sorumlularını sıralarken de birinciliği, <b>“Çocukluk hayallerini stratejik derinlik diye yutturanlar”</b>a veriyordu.
<p>Fakat işte, onlar Ortadoğu’ya gitme hayalleri kurarlarken Ortadoğu Gaziantep bombası olarak Türkiye’ye gelmişti:<br/><br/><i>“Baylar ve bayanlar... Sivil meydanlarda bombaların patlatıldığı Ortadoğu’ya hoş geldiniz. Artık gırtlağımıza kadar Ortadoğu’dayız... <br/><br/>O müthiş tarihi vizyon, ‘menfaatimiz’ diye ballandırılan çocukluk hayalleri.<br/><br/>Arif Nihat Asya’ın ‘Ağıt’ındaki o vasiyet gibi feryat:<br/><br/>‘Fırat niçin, Dicle niçin, Aras niçin<br/>Benden doğar, bana dökülmez?’<br/><br/>Misak-ı Milli puzzle’ının eksik kalmış parçası...<br/><br/>O derin strateji...”</i></p>
<p>Ertuğrul Özkök’ün yayın yönetmenliğini yaptığı gazetenin Türkiye’nin Ortadoğu’da <b>“askere alınması”</b> için 2001-2003 arasında ne diller döktüğünü; <b>“gırtlağımıza kadar” </b>Ortadoğu’ya dalmamızın neden <b>“menfaatimiz”</b> icabı olduğunu; ABD’nin bölgeyi dizayn faaliyetinde neden <b>“ön safta” </b>olmamız gerektiğini nasıl ballandıra ballandıra anlattığını bilmeyenler de sanacak ki, o bir <b>“misak-ı milli”</b> barışçısıdır.</p>
<p>Oysa hiç alâkası yoktur.</p>
<p>Bugün sizlere Ertuğrul Özkök’ün ve gazetesi <i>Hürriyet</i>’in o yıllardaki <b>“Haydi Türkiye, Ortadoğu’ya” </b>performanslarına dair yazı ve haber örneklerini hatırlatacağım; ki hep birlikte bir daha görelim, günümüzün misak-ı milli barışçısı 10 yıl önce nasıl bir <b>“Ortadoğu şahini”</b>ymiş...<br/><br/><br/></p>
<h3>“Biz de Kuzey Irak’a gireceğiz”</h3>
<p>11 Eylül 2001 saldırılarından hemen sonra ABD, başta Afganistan ve Irak olmak üzere dünyanın bütün <b>“kötü”</b>lerine karşı dünyanın bütün <b>“iyi”</b>lerini savaşa çağırmaya başlamıştı. Saldırılardan sadece altı gün sonra (17 Eylül 2001), henüz Türkiye Cumhuriyeti devletinden hiçbir ses çıkmamışken <i>Hürriyet</i>’in birinci sayfasında şu sevindirik başlıkla karşılaştık: <b>“Biz de Kuzey Irak’a gireceğiz...”</b></p>
<p>Müjdeli habere göre bu işi Türk ve ABD birlikleri birlikte kotaracaklardı. </p>
<p>Haberin kaynağı, İsrail’den yayın yapan, spekülatif-manipülatif yayınlarıyla ün salmış istihbarat sitesi <i>DEBKAfile</i> idi...</p>
<p>Böyle bir haberi, kaynağının şaibeli performansına atıfla ve mesafeli bir duruşla değil de sevincini gizleme gereğini duymadan yayımlaması, <i>Hürriyet</i>’in Türkiye’nin ABD’yle birlikte Ortadoğu’ya yalınkılıç dalması yönünde bir yayıncılık yapacağının ilk işareti oldu. Nitekim sonrasında her şey bu işaret doğrultusunda gelişti...<br/><br/><b><br/></b></p>
<h3>“Ön safta ol, parayı al”</h3>
<p>O yıllar, merkez medyanın hükümet kurup hükümet yıktığı şımarıklık yıllarıydı... Bu ruh hâli, merkez medya yöneticilerini, zaten sorunlu olan tercihlerini ve sözlerini en inceliksiz, en küstah tonlarda dile getirme konusunda kışkırtıyordu. (Bu tavrın maksimumu <b>Zafer Mutlu</b> tarafından dile getirilmiş, kendisine <b>“iyi gazetecilik”</b> yönünde sorulan bir soruyu <b>“Ne gazeteciliği kardeşim, biz burada dükkân açtık, patronumuza para kazandırıyoruz”</b> diye cevaplamıştı.
                                    	<br/><br/>
<a class="lnk2" href="/web/20120830215953/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-e-ozkok-un-ortadogu-ya-dalalim-gunleri.htm), [web.archive.org (arşiv bağlantısı)](http://web.archive.org/web/20120830215953/http://www.taraf.com.tr:80/alper-gormus/makale-e-ozkok-un-ortadogu-ya-dalalim-gunleri.htm)
