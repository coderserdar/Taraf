# İş, aş, bomba... 

*Alper Görmüş 23.08.2011*

<div class="yazi"><p>Hükümet, <b>“terörle mücadelede yeni strateji” </b>geliştirmiş... </p>
<p><b><br/>“Yeni strateji”</b>yi <b>Çalışma ve Sosyal Güvenlik Bakanı Faruk Çelik </b>anlatmış, <b>Okan</b> <b>Müderrisoğlu </b>haber haline getirmiş, <i>Sabah</i> gazetesi de manşet yapmış (21 ağustos).</p>
<p><b><br/>“PKK’ya karşı sivil harekât”</b> başlığının uygun görüldüğü <b>“yeni strateji” </b>gazete tarafından <b>“sivil reçete”</b> diye de adlandırılıyor. <b>“Güvenlik önlemlerinin yanı sıra, halkı kazanmayı hedefleyen sivil harekât” </b>şu unsurlardan oluşuyormuş (gazeteden aynen aktarıyorum): </p>
<p>“1- 20 ile teşvik,</p>
<p>“2- 50 bin gence iş,</p>
<p>“3- Beş bin kişiye kaynaşma yemeği,</p>
<p>“4- BDP’li vekillerin köyüne su,</p>
<p>“5- Bursaspor-Şanlıurfaspor dostluk maçı.”</p>
<p>Böylece anlıyoruz ki, hükümetin 2009 seçimlerinden itibaren <b>“Kürt sorununun çözümü”</b>nden anladığı şey olan <b>“iş ve aş”</b> formülü, şimdi yeni bir ilaveyle bir daha parlatılıp piyasaya sürülüyor: <b>“İş, aş, bomba...”</b></p>
<p><b><br/>“Terör var” diye değil ha!</b></p>
<p>Bilhassa üçüncü ve beşinci maddeleriyle okuyanda tebessüm uyandıran <b>“terörle mücadelede yeni konsept”</b>in<b> “terör var, diye hayata geçmediği özellikle anlatılacak”</b>mış.</p>
<p>Maddelerle ilgili olarak dikkatinize birkaç ayrıntı daha sunmak istiyorum. Haberden aynen aktarıyorum:</p>
<p><b><br/>“Teşvik</b>: 20 ilde 1000’er, ilçelerinde ise 500’er gencin asgari ücretle ve sigortalı olarak toplum yararına işlerde çalıştırılması planlanıyor.</p>
<p><b><br/>“Yatırım</b>: Terör örgütü lideri Öcalan’ın köyü olarak bilinen Urfa’nın Halfeti İlçesi’ne bağlı Ömerli’nin, Ortayol’la bağlantısını kuran 3,5 km yol asfaltlanıyor. Ayrıca KCK tutuklusu BDP Milletvekili İbrahim Ayhan’ın köyüne de su götürülüyor. </p>
<p><b><br/>“Yer sofrası</b>: İllere moral çıkarma yapılması düşünülüyor. İlk hazırlık Şanlıurfa için başlatıldı. Ekim ayında Cumhurbaşkanı’nın da katılımı ile beş bin kişilik yemekli toplantı düzenlemesi, yer sofrası kurulması düşünülüyor.</p>
<p><b><br/>“Maç</b>: Ayrıca Bakan Çelik’in eski seçim çevresi olan Bursa ile yeni seçim çevresi Şanlıurfa arasında spor köprüsü kuruluyor. Çok yakında Bursaspor ile Şanlıurfaspor dostluk maçında karşılaşacak.”</p>
<p>Böyle işte... </p>
<p>Demek ki Başbakan Erdoğan, <b>“Bu ülkede Kürt sorunu yoktur, benim Kürt kardeşlerimin sorunu vardır”</b> derken, birilerinin iddia ettiği gibi incelikli, nüanslı bir şeyler anlatmaya çalışmıyormuş, basbayağı <b>“Kürt sorunu yoktur”</b> diyormuş. </p>
<p>Peki, zirvesini <b>Tayyip Erdoğan</b>’ın 2005’teki <b>“Vardır ve çözmek bizim görevimizdir”</b> cümlesinin oluşturduğu Kürt sorununu özünde siyasi-psikolojik bir sorun olarak görme tutumu, nasıl oldu da Ecevit’vari bir dönüşüme uğradı ve <b>“Kürt sorunu iş ve aş meselesidir” </b>limanına demirledi? </p>
<p>Benim bu soruya cevabım şöyle: Hükümet uzun bir süre, kendisinin uygun ve yeterli gördüğü kimi hakları herhangi bir müzakereye girişmeden tek yanlı olarak verirse, <b>“siyasi çözüm”</b>e ulaşılabileceğini düşündü. Fakat ne zaman ki siyasi çözümün <b>“anadilde eğitim”</b>, <b>“Kürtlerin kendi kendilerini yönetmesi” </b>(özerklik)<b> </b>ve <b>“genel af”</b> anlamına geldiği ortaya çıktı, işte o zaman <b>“Kürt sorunu yoktur, benim Kürt kardeşlerimin sorunları vardır” </b>dendi ve <b>“iş ve aş”</b>lı çözüm arayışına girildi.
                                    	<br/><br/>
<a class="lnk2" href="/web/20111214093733/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-is-as-bomba.htm), [web.archive.org (arşiv bağlantısı)](http://web.archive.org/web/20111214093733/http://www.taraf.com.tr:80/alper-gormus/makale-is-as-bomba.htm)
