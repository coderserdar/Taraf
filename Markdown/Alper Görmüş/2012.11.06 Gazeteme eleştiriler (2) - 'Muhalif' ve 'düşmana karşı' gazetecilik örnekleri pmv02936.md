# Gazeteme eleştiriler (2) - ‘Muhalif’ ve ‘düşmana karşı’ gazetecilik örnekleri

*Alper Görmüş 06.11.2012*

<div class="yazi"><p><b>“Muhalif”</b> gazetecilikle, onun bir karikatürü olan ve aslında <b>“gazetecilik”</b> tanımının dışında değerlendirilmesi gereken <b>“düşmana karşı”</b> gazeteciliğin, bütün keskinliklerine rağmen neden gerçek bir ikna gücünden yoksun olduklarını, bir kez de Türkiye’den somut örnekler eşliğinde göstermek istiyorum...</p>
<p>Fakat ondan önce, bazı okurlardan gelen talebe uyarak, <b>“muhalif”</b> gazetecilikle <b>“düşmana karşı”</b> gazetecilik arasında nasıl bir fark olduğuna kısaca değinmek istiyorum...</p>
<p>Bu fark, basitçe, hedef alınan iktidar odağına atfedilen pozisyonun niteliğinden kaynaklanır...</p>
<p>Eğer iktidar odağının yapıp ettiklerini <b>“kötü”</b>, <b>“faydasız”</b>, <b>“yanlış” </b>hatta <b>“tehlikeli”</b> bulsanız dahi son tahlilde onu geniş <b>“biz”</b>in bir parçası olarak değerlendiriyorsanız, ona karşı yürüttüğünüz mücadelenin adı <b>“muhalefet”</b>tir. </p>
<p>Bir iktidar odağına karşı mücadele biçiminizi <b>“muhalefet”</b> olarak adlandırıyorsanız, zımnî olarak onun meşruiyetini de kabul ediyorsunuz demektir.</p>
<p>Yok, iktidarı <b>“meşru”</b> görmüyorsanız, onu bir tür <b>“düşman” </b>olarak algılıyorsunuz demektir. Bu durumda, mücadele biçiminiz de <b>“muhalefet”</b> değil, <b>“imha” </b>olur.<br/><br/><br/><br/></p>
<h3>İki gazetecilik arasındaki fark...</h3>
<p><b><br/></b>Hedef alınan iktidar odağına atfedilen pozisyona bağlı olarak geliştirilen <b>“muhalif”</b> ya da <b>“düşmana karşı”</b> gazetecilik arasındaki temel fark da buradan kendiliğinden ortaya çıkıyor...<br/><br/><b>“Muhalif”</b> gazetecilik, iktidarı <b>“düşman”</b> olarak kodlamaz, fakat tıpkı bir muhalefet partisi gibi kendisini ona karşı âdil olmak zorunda da hissetmez... Esas güdüsü, olması gerektiği gibi, iktidarı her yanıyla kamuoyunun gözlerinin önüne sermek ve böylece kamuoyunun kendi kanaatinin oluşmasına yardımcı olmak değildir artık; esas güdüsü <b>“iktidara darbe indirmek”</b>tir.</p>
<p>Böyle bir gazeteciliğin eli, iktidarın <b>“doğrularını”</b> kamuoyuna duyurmaya bir türlü varmaz ve dolayısıyla o gazeteciliğe <b>“maruz kalan” </b>okurlar da iktidarın nesnel gerçekliğinin bilgisinden epeyce uzakta bir yerde konumlanmak zorunda kalırlar. (<b>“Muhalif”</b> gazeteciliğin zıddı olan <b>“iktidar yandaşı” </b>gazeteciliğinin okurları da, tam tersi nedenlerle benzer bir konumdadırlar.) <br/><br/><b>“Muhalif” </b>ve <b>“iktidar yandaşı”</b> pozisyonların kendi katılıkları içinde zamanla birinci durumda <b>“düşmanlığa”</b>, ikinci durumda <b>“iktidarla özdeşleşmeye”</b> varabildiklerini söylemiştim... </p>
<p>İşi <b>“muhalif”</b>likten çıkartıp <b>“düşmanlık”</b> aşamasına vardırmış bir gazeteciliğin pratiğinin nasıl olacağı hususunda bir şey söylemek sanırım gereksiz: <b>“Düşman”</b>, ontolojisi gereği <b>“olumlu”</b> bir şey yapamaz, dolayısıyla da onların gazetelerinde böyle bir şeye zinhar rastlanamaz.</p>
<p>3 Kasım 2002 seçimlerinin ardından <b><i>Cumhuriyet</i></b><i> </i>gazetesinde ortaya çıkan değişime dönüp tekrar bakmak ve ayrıntıları gözden geçirmek, Türkiye’deki <b>“muhalif”</b> ve <b>“düşmana karşı”</b> gazetecilik hakkında iyi bir fikir verebilir...<br/><br/><br/><br/><b><i></i></b></p>
<h3>Cumhuriyet gazetesi örneği.
                                    	<br/><br/>
<a class="lnk2" href="/web/20121109060911/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</h3></div>

Kaynak: [taraf.com.tr](http://www.taraf.com.tr:80/alper-gormus/makale-gazeteme-elestiriler-2-muhalif-ve-dusmana.htm), [web.archive.org (arşiv bağlantısı)](http://web.archive.org/web/20121109060911/http://www.taraf.com.tr:80/alper-gormus/makale-gazeteme-elestiriler-2-muhalif-ve-dusmana.htm)
