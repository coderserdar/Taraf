# Masasız barış, Öcalan’sız masa olmaz (2)

*Alper Görmüş 05.08.2011*

<div class="yazi"><p>Hepimizin geçmişe dair <b>“yapmalıydım ama cesaret edemedim”</b> başlıklı hayıflanma listelerimiz vardır... Bazen bunlara göz atarız ve listedeki bazı maddeler için açık özeleştiriler yaparız... Bazıları ise buna cesaret edemezler. </p>
<p>Birincilerin ikincilere kıyasla daha <b>“cesur”</b> olduğunu söylemek yanlış olmaz. Fakat birincilerin kendi hatalarına karşı gerçekten de cesur ve dürüst olduklarına hükmedebilmemiz için bugünkü <b>“yapmalıyım”</b> listelerinin karşısındaki pozisyonlarına da bakmamız gerekir... Eğer o pozisyon, <b>“yapmalıyım ama cesaretim yok”</b> cümlesiyle ifade ediliyorsa, geçmişe dair özeleştirilerin fazla bir kıymeti olmaz. Tıpkı, aradan zaman geçince bugün cesaret edilemeyen şeyi gündeme getirip <b>“hata ettim, o zaman şöyle yapmalıydım” </b>demenin fazla bir kıymetinin olmayacağı gibi... Yani, her şey zamanında... </p>
<p>Aynı şey toplumlar, devletler, hükümetler vb. için de geçerlidir: Onların cesaretlerinin gerçek ölçüsü de geçmişteki hatalar karşısında bugün alınan tavır değil, bugün doğru olduğuna inanılan şeyin karşısında bugün alınan tavırdır.</p>
<p>Daha önce de yazdığım gibi, geçmiş hatalarımızla yüzleşmek için <b>“celâdet” </b>yeter, fakat şu anda yapmakta olduğumuz hatalarla yüzleşebilmemiz için <b>“şehâmet” </b>sahibi olmamız gerekir. (Celâdet: bahâdırlık, kahramanlık, yiğitlik... Şehâmet: zekâ ve akıllılıkla berâber olan cesâret, yiğitlik –Ferit Devellioğlu, <i>Osmanlıca-Türkçe Ansiklopedik Lûgat</i>.) </p>
<p><b> </b></p>
<p><b><br/>Devletin “yapmalıyım” listesinin bir numaralı maddesi</b></p>
<p>Kürt sorununun bu aşamasında, onu gerçekten çözmek isteyen bir devletin <b>“yapmalıyım”</b>lar listesinin en başında hiç kuşkusuz şu madde yer alıyor: <b>“Abdullah Öcalan’la oyalamaya değil sonuç almaya yönelik bir müzakere süreci yürütmeliyim...”</b></p>
<p>Bu, Kürt sorununun da benzeri bütün sorunlar gibi masada çözüleceği, ille de bir muhatabın olması gerektiği (muhatabın <b>“Kürt halkı” </b>olduğu önermesi, parlaklığı ölçüsünde içi boş bir önermedir) ve <b>Abdullah Öcalan’dan gayrı bir muhatabın bulunmadığı </b>hakikatinden doğan bir sonuçtur. Hoşumuza gitmeyebilir bu hakikat, fakat bizim hoşumuza gitmiyor diye bir hakikat hakikat olmaktan çıkmaz!</p>
<p>Eski MİT müsteşarı Cevat Öneş’in <i>Sabah</i> yazarı Sevilay Yükselir’e yaptığı değerlendirme, aslında devletin bu hakikat karşısında <b>“inkârcı” </b>bir pozisyonunun olmadığını gösteriyor (<i>Sabah</i>, 3 Ağustos):</p>
<p><b><br/>“Öcalan’ı hiç kimse devre dışı bırakamaz! PKK ve onun sempatizanı olan Kürtler üzerindeki etkisi sanıldığından çok daha büyüktür.”</b></p>
<p>Geçen yazıda, Öcalan’ın <b>“ben çekiliyorum”</b> restiyle, <b>“yokluğu”</b>nu öne sürerek <b>“varlığı”</b>nın önemini göstermeyi planladığını söylemiştim... PKK-Kandil-DTP-DTK kanadından tepki neredeyse ânında geldi. Hem de ne tepki... DTK’nın 850 delegenin katılımıyla yapılan 5. Genel Kurulu’nda, Öcalan’ın resti karşısında <b>“özeleştiri”</b> yapmaya ve bütün enerjinin Öcalan’ın koşullarının düzeltilmesi için harcamaya karar verildiği açıklandı.
                                    	<br/><br/>
<a class="lnk2" href="/web/20111214090720/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-masasiz-baris-ocalan-siz-masa-olmaz-2.htm), [web.archive.org (arşiv bağlantısı)](http://web.archive.org/web/20111214090720/http://www.taraf.com.tr:80/alper-gormus/makale-masasiz-baris-ocalan-siz-masa-olmaz-2.htm)
