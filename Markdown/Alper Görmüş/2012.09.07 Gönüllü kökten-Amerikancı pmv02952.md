# Gönüllü kökten-Amerikancı

*Alper Görmüş 07.09.2012*

<div class="yazi"><img align="left" alt="Gönüllü kökten-Amerikancı" border="0" src="http://www.taraf.com.tr/fotoraflar/makaleler/gonullu-kokten-amerikanci_2869_orijinal.jpg" style="border-right-width:10px; border-color:#FFFFFF"/><p>Ben, klasik milliyetçiliğin ulusalcılıktan daha samimi bir ideoloji olduğuna inanıyorum; hiç değilse kendisini gizlemiyor, neyse o... </p>
<p>Oysa dinden arındırılmış milliyetçi bir ideoloji olarak ulusalcılık, <b>“demokrasisiz bir laik diktatörlük”</b>ten başka bir şey olmayan asıl amacını, öne çıkardığı yurtseverlik, anti-emperyalizm, çağdaşlık gibi perdeler arkasında gizleyebiliyor, bu süslü laflar sayesinde etrafında bir <b>“ilericilik”</b> illüzyonu peydahlayabiliyor. </p>
<p>Fakat ulusalcılık izale edilemez, ölümcül bir çelişkiyle malûl, o da şu: En temel ve en yaygın olarak kullandığı ideolojik propaganda aracı <b>“anti-emperyalizm”</b> ama temel amacı olan <b>“demokrasisiz, laik bir diktatörlük”</b> için o emperyalizmin <b>“tamam”</b> demesine ihtiyacı var.</p>
<p>2002’den başlayıp yıllarca süren darbe girişimlerinin <b>“yalan”</b>dan başka bir şey olmadığını savunurlarken en fazla baş vurdukları argümanın şundan ibaret olması çok anlamlı değil mi:<br/><br/><b>“Türkiye’de ABD izin vermezse darbe yapılamaz, 2002’den sonra ABD ile TSK’nın arası bozuktu, demek ki darbe iddiaları uydurmaca...” </b></p>
<p>Tesbit doğru aslında. Fakat bu tesbitle, bir yandan da bu işlerin ABD’siz olamayacağını da kabul etmiş oluyorlar.</p>
<h3><br/>Günümüzün en bi ulusalcısının gönüllü kökten-Amerikancı günleri</h3>
<p>Bu ölümcül çelişki, kritik anlarda ulusalcı ideolojinin gerek asker gerek sivil kanatlarının <b>“hava yapmasına”</b> neden oluyor ve o anlarda ulusalcılık <b>“Amerikan muhibliği”</b>ne evriliveriyor. </p>
<p>14 ağustos tarihli <b>“‘Davalar 1 Mart tezkeresinin rövanşı’ masalı üstüne”</b> ve 17 ağustos tarihli <b>“Ulusalcılığın ‘sivil’ kanadının anti-Amerikancılığı” </b>başlıklı yazılarımda, ulusalcıların Amerikancılığının <b>“cee”</b> dediği tarihsel anlardan örnekler vermiştim.</p>
<p>Bugün ise biraz daha geriye gidecek, günümüzün en hızlı anti-Amerikancısı <i>Hürriyet</i> yazarı <b>Yılmaz Özdil</b>’in <b>“gönüllü kökten-Amerikancı” </b>günlerinden utanç verici örnekler aktaracağım.</p>
<p>Yılmaz Özdil, 2001’de ABD’nin Afganistan ve Ortadoğu’ya müteveccihen başlattığı seferberlikte <i>Star</i> gazetesinin yazı işleri müdürüydü ve bu gazete o günlerde en süfli Amerikancılığın en <b>“yozdil”</b>li temsilcisiydi.
                                    	<br/><br/>
<a class="lnk2" href="/web/20120909185229/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr:80/alper-gormus/makale-gonullu-kokten-amerikanci.htm), [web.archive.org (arşiv bağlantısı)](http://web.archive.org/web/20120909185229/http://www.taraf.com.tr:80/alper-gormus/makale-gonullu-kokten-amerikanci.htm)
