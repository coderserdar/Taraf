# İki No.’lu Bildirge

*Yıldıray Oğur 06.04.2008*

<div class="taraf_structure_2col_1zq">
<div class="margen_n">



 <p>Darbeye direnişin başlaması üzerinden sadece dört gün geçti ama biz direnişçiler çoktan ormanlara saklandık. Yeni üssümüz, milli Sherwood ormanımız Gülhane Parkı. Hepimiz sanki birer ceviz ağacıyız, bizi orda bulmaları zor. <br/>
Bu kez ferman da dağlar da bizim. Milli Sherwood ormanımızdan zaman zaman şehre inip adalet, eşitlik ve özgürlük için Cumhuriyetin padişahlarına karşı genç ve sivil eylemler yapacağız herkesin haberi olsun. Ama endişeye mahal yok. Biz sadece zenginden alıp fakire, Cumhuriyet elitlerinden alıp halka, Türk’ten alıp Kürde, Ermeni’ye, Aysun Kayacı’dan Pınar Kür’den alıp çobana, çok iktidar sahibinden alıp az iktidar sahibine, Sünnilerden alıp Alevilere, Kemalist solculardan alıp demokrat solculara, ‘ama’lı demokratlardan alıp ‘ama’sız demokratlara vereceğiz. İşimiz bitince de ormanımıza geri döneceğiz.<br/>
İyi niyetli, okumuş çocuklarız, bizden kimseye zarar gelmez. Memleketin doğal iç dinamikleriyiz. Benzetmek gibi olmasın, anakronizmin dibine de vuracağım ama Yeni Osmanlılar gibi bir şeyiz belki de Yeni Türkiyelileriz. <br/>
Sherwoodumuz Gülhane. Çünkü Gülhane bundan 170 yıl önce Türkiye tarihinin belki ilk hürriyet bildirisi Gülhane Hatt-ı Hümayunu’nun (Tanzimat Fermanı, [3 Kasım 1839]) ilan edildiği yer. <br/>
Cumhuriyet sultanlarının saltanat iddiasında bulunduğu günlerden geçerken darbeye karşı direnişin iki numaralı bildirgesi için Gülhane’de 170 yıl önce fermanın okunduğu o taşın üstünden daha iyi bir yer olamazdı. İşte yoğun istek üzerine darbeye karşı İki No.’lu bildirge:<br/>
<br/>
* * *<br/>
<br/>
170 yıllık bir olimpiyat koşusu bu.<br/>
Bundan yaklaşık 170 yıl önce, Mustafa Reşit Paşa’nın okuduğu Gülhane Hatt-ı Hümayunu ile burada, Gülhane Parkı’nda yakıldı Hürriyet Olimpiyatı Meşalemiz. <br/>
Meşalenin geçtiği yerlerde Padişahlar tebaalarına; adalet, eşitlik, hukukun üstünlüğü vaat etti.<br/>
170 yıl bu vaatlerle geldi geçti.<br/>
170 yıl sonra yeniden aynı yerdeyiz. Hürriyet Meşalesi’nin ilk yakıldığı yerde.<br/>
Hürriyet meşalesinin sönmüş ateşini yeniden yakmak için.<br/>
Uzun uzun yolları aşıp geldik, başımıza gelmeyen kalmadı. <br/>
1876’da Anayasa ilan edildi. Tamam, şimdi adalet, eşitlik, özgürlük gelecek sandık, yanıldık, koyu bir istibdat rejimi ile karşılaştık.<br/>
1908 Devrimi oldu; Türkler, Ermeniler, Kürtler hep birlikte sokaklara çıktık, o günü Hürriyet Bayramı ilan ettik, kutladık. Çok partili hayata geçildi, sosyalist partiler kuruldu, feminist dergiler yayınlandı, grevler oldu, Meclis’te demokratik tartışmalar yaşandı. <br/>
Ama hürriyet meşalesinin ateşi kısa ömürlü oldu. İktidar ateşiyle yanıp tutuşanlar, bizi ateşten savaşlara soktular.<br/>
Sonra meşaleyi Ankara’da Birinci Meclis’e kadar getirmeyi başardık. Top sesleri altında siyasi meşruiyetten taviz vermeyen vekillerin içinde yanıyordu hürriyet ateşi <br/>
Cumhuriyeti ilan ettik, padişahları kovaladık zannettik. Belki sürekli yanıp sönen hürriyet meşalesine İstanbul’un havası dokunuyorduk dedik, Ankara’ya taşındık.<br/>
Ama o da fayda etmedi, tek parti rejimiyle padişahlar yeniden geri döndü. Bu kez her şey halk için de ama halka rağmendi. İmtiyazsız sınıfsız kaynaşmış bir kitleydik. Aksini iddia edenler yatılı okullara gönderildi, hürriyet meşalesi sınır dışı edildi.<br/>
1945’te savaş bitti, Batılı demokrasiler kazandı. Kazananların tarafında olmak için yeniden harlandı hürriyet meşalesinin ateşi. 1950’de Demokrat Parti adalet, özgürlük vaatleriyle iktidara geldi. Yeter artık söz milletindi.<br/>
Ama hürriyet meşalesinin ateşine ne darbeciler katlanabildi ne de Demokrat Parti’nin hassas bünyesi.<br/>
Bu kez darbeciler hürriyet, adalet, eşitlik derken meşaleyi ateşe verdiler, o ateşinin içine de ülkenin başbakanını attılar. Artık sapı da tutuşmuş hürriyet meşalesi ordu-millet elele diye bağıran üniversite öğrencilerinin elindeydi.<br/>
68 rüzgârları esti, özgürlük, eşitlik ve adalet isteyen gençler çıkageldi, meşale yeniden yandı. Ellerinde bir meşale vardı ama onunla ne yapacaklarını tam olarak bilmiyorlardı. Kafaları karışıktı ama iyi niyetliydiler. Bir kısmı cici demokrasiye inanmadı, meşale yandıkça söndürmekle görevli itfaiyecilere katıldı. Bir kısmı ellerindeki meşalelerle devrim ateşini yakmaya kalktı. Yangın çıktı. Yangını söndürmek için birileri yine itfaiyeyi aradı, itfaiye de ateş silahlarıyla, benzin bidonlarıyla çıkageldi. Ormanları yaktı nice fidanlarla ve özgürlük meşalesiyle birlikte.<br/>
Yangınlar sürüp gitti. Maraş’ta, Sivas’ta, Diyarbakır’da, ?emdinli’de, Kızıltepe’de, Agos gazetesinin önünde.<br/>
Hürriyet meşalesinden cılız bir alev çıkmaya görsün “ yangın var” diye bağıranlar hemen itfaiyeyi aradılar. Varlığını yangınlara borçlu olan itfaiye de her yerde benzin bidonları ve ateş silahlarıyla belirdi. <br/>
Bugün yine aynı korsan itfaiye yangın çıkarıyor, nefes aldıran ormanlar, özenle, binbir zorlukla yetiştirdiğimiz ağaçlar tutuşturuluyor. Birileri de yine bu yangına körükle gidiyor. <br/>
Bu yangını yangın yönüne doğru esen rüzgârlara rağmen kontrol altına alamazsak, tüm birikimlerimiz yine kül olacak<br/>
Bugün buraya. Türkiye Hürriyet Meşalesi’nin Olympos dağına bu yüzden geldik.<br/>
Hem yangını söndürmek için ne yapacağımızı konuşmaya hem de uzun süredir sönmüş Hürriyet Meşalesi’nin ateşini yeniden yakmaya. <br/>
<br/>
06.04.2008</p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://www.taraf.com.tr:80/makale/314.htm), [web.archive.org (arşiv bağlantısı)](http://web.archive.org/web/20090912065032/http://www.taraf.com.tr:80/makale/314.htm)
