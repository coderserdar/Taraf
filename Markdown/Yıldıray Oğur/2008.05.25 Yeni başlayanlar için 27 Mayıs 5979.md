# Yeni başlayanlar için 27 Mayıs

*Yıldıray Oğur 25.05.2008*

<div class="taraf_structure_2col_1zq">
<div class="margen_n">



 <p>11 Mayıs 1950- Türkiye seçimlere hazırlanıyor. CHP “hasolar, memolar mı bizi yönetecek” diye propaganda yapmakta. DP’li Halide Edip İzmir Karşıyaka’da büyük bir toplantıda konuşacak. Cumhuriyet’i kuran efsanevi parti iktidarı kanlı mı kansız mı devredecek? Cumhuriyet’in ikinci adamı devlet dairelerinde, paraların üstünde resimleri bulunan Milli ?ef İsmet İnönü şimdi anamuhalefet lideri mi olacak? Peki, Cumhurbaşkanı kim olacak? Askerler bu işe ne derler? Kafalar karışıktır. O gün değişik bir şey olur Genelkurmay Başkanlığı’ndan bu kez sürpriz bir açıklama gelir. “Ordu siyasetin dışında kalacaktır.” <br/>
14 Mayıs 1950- Masadan silah kısa bir süreliğine kalkar. Seçimler olur. DP seçimleri kazanıp ezici bir çoğunlukla iktidara gelir. Beyaz İhtilal olmuştur<br/>
4 Haziran 1950- Seçimlerin üzerinden sadece bir hafta geçmiştir. Parti-devletten anamuhalafete düşen CHP ve ona yakın aydınlar yeni bir kavram keşfederler: “Ekseriyet Tahakkümü”. <br/>
11 Haziran 1950- DP Türkçe ezan zorunluluğunu ortadan kaldırmak için girişimde bulunacağı sinyalleri verir. Seçimlerin üzerinden daha bir ay bile geçmemiştir. Ama gazeteler ordu içinde rahatsızlıklar olduğunu yazmaya başlamışlardır bile. Başbakan Menderes haberlere kızar: “Muhalefet orduyu tahrik ediyor.” Hâlbuki 27 Mayıs darbecilerinden Cemal Madanoğlu DP’nin seçimleri kazandığı gün darbe fikrinin de kendilerinde oluşmaya başladığını söyleyecektir. <br/>
DP iktidarının bu ilk dört yılı böyle sert tartışmalarla geçer. Silah hep masanın üstündedir. 1954 seçimlerinden önce DP Petrol Yasası, Yabancı Sermaye Yasası’nı çıkarır. Türkiye dünya kapitalizmiyle eklemlenmektedir. Muhalefetin DP’ye yönelik eleştirileri ise çok tanıdıktır. “Menderes Anadolu’yu parsellere bölerek bir kısmını Rusya’ya satacak. NATO’ya giren DP, genç ve namuslu Türk kadınlarını ABD subaylarına peşkeş çekmekte.<br/>
2 Mayıs 1954- Seçimler olur. DP daha da büyük bir çoğunlukla iktidara gelir. CHP güç kaybeder. <br/>
Ekim 1956- Ordu içinde DP’nin iktidarını içine sindiremeyenler artık cuntalar oluşturmuş, toplantılar yapmaya başlamışlardır. İstanbul’da yapılan bir cunta toplantısında Binbaşı Dündar Seyhan şöyle der: “Memleketi kurtarmak lazım... Bunun için gerekirse kan dökmekten çekinmemeliyiz. Kan dökülecekse dökülür. Başka çaresi yoksa, hem de çok dökülür.”<br/>
Seçimlerden ümidi kesen 1. ve 2. İnönü’nün muzaffer kumandanı, bundan sadece yedi yıl öncesine kadar ordunun başkomutanı olan İsmet Paşa da ihtilali çağrıştıran konuşmalar yapmaya başlamıştır. Metin Toker’e göre CHP bu tarihlerden sonra çalışmalarına “yeraltında” devam eder. CHP sözcüleri de sertleşir. Hükümet dış borçlarla yeni bir Duyun-u Umumiye’ye neden olacaktır. Menderes de Sadrazam Mahmut Nedim Paşa gibidir. Vatana ihanet sözleri hava uçuşmaktadır.<br/>
Ve Menderes de sertleşir: “Bunların niyeti ihtilal yaparak iktidara gelmek. Buna fırsat vermeyeceğiz.”<br/>
27 Ekim 1957- Artan gerilimi yumuşatmak için seçimler erkene alınır. DP yine seçimlerden iktidar olarak çıkar. Ama bu kez CHP de güçlenmiştir. <br/>
26 Aralık 1957- Seçimlerden hemen sonra. Biri emekli üç albay, bir yarbay, üç binbaşı ve iki yüzbaşıdan oluşan dokuz subay darbe kışkırtıcılığı yapmaktan tutuklanır. Soruşturma daha fazla genişletilmez. Tutuklananlardan bir kısmı da daha sonra serbest bırakılır.<br/>
?ubat 1958- DP ipleri sıkmaya karar verir. Bursa’da konuşan Menderes “Muhalefetin zorlaya zorlaya bizi bazı tedbirler almaya mecbur etmeleri demokrasiye uygun neticeler çıkarmadı. Sizin üstünüze yürünürse elbet müdafaa tedbirleri alırsınız” diyecektir.<br/>
DP sertleştikçe aydınlar DP’den koparlar. Liberal Aydın Yalçın’la, sosyalist Sadun Aren’in, Mümtaz Soysal, Bülent Ecevit, ?erif Mardin’in yazarları arasında olduğu Forum dergisi CHP’ye yaklaşır. DP’yi demokrat olmamak, kendine demokrat olmakla eleştiren aydınların büyük bir kısmı daha sonra 27 Mayıs darbesini de destekleyecek, dergi yazarları Milli Birlik Komitesi’nin teknik kadrolarında çalışacaktır.<br/>
19 Mayıs 1958- CHP’nin resmî yayın organı Ulus gazetesi manşetten Atatürk’ün Bursa Nutku’nu yayınlar. Muhalif gazeteler bir gün DP’nin Harbiye’yi bombalayacağı iddiasını ortaya atar, bir gün muhalif öğrencilerin Et ve Balık tesislerinde kıyma makinesine atıldığını.<br/>
18 Nisan 1960- Siyasette ipler kopar. DP Meclis’te Tahkikat Komisyonu’nu kurar. Geniş yetkilerle donatılan komisyon artık iyice hissedilen darbeye karşı DP’nin kendini koruma refleksidir. Milli ?ef İsmet İnönü’ye darbeyi ima eden açıklamaları yüzünden Meclis yasağı gelir. Hemen hepsi kemalist kökenli olan ‘aydınlar’, gazeteler, öğrenciler ayağa kalkarlar. Olaylar çıkar. Olaylarda Turan Emeksiz adlı bir öğrenci polis kurşunun sekmesi sonucu ölür. <br/>
Filmi biraz daha hızlandıralım<br/>
19 Mayıs’ta Harbiye öğrencileri yürür. <br/>
27 Mayıs’ta darbe olur. <br/>
17 Eylül 1961’de Başbakan Adnan Menderes asılır.<br/>
27 Mayıs artık Hürriyet Bayramı’dır. Ve yıllarca özenle vurgulanır “27 Mayıs darbe değil devrimdir.”<br/>
Ve film şeridi yeniden başa döner. 25 Mayıs 2008- Seçimlerin üzerinden çok az bir süre geçmiştir. Hükümet başörtüsünü üniversitelerde serbest bırakmak ister. Ortalık karışır. Silah yine masanın üstüne konur. “Çoğunlukçu demokrasi” eleştirileri yine popülerdir. İktidar milli iradeci, kendine demokrat olmakla suçlanır. Aydınlar saf değiştirmek üzeredir. Darbeciler yargılanmayı beklemekte, ana muhalefet muhtıralardan medet ummakta, iktidar da sertleşmektedir. İktidar Partisine kapatma davası açılır. 1 Mayıs’ta olaylar olur... <br/>
Filmin bundan sonrasını ise bilmiyoruz. Tarih tekerrür etmez korkmayın. Biz bu tarihi biliyoruz çünkü. O yüzden de bu kez biz nasıl olmasını istersek öyle olacak. Nasıl olsun?<br/>
<br/>
25.05.2008</p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://www.taraf.com.tr:80/makale/727.htm), [web.archive.org (arşiv bağlantısı)](http://web.archive.org/web/20090913022136/http://www.taraf.com.tr:80/makale/727.htm)
