# İçimizdeki Avusturyalılar

*Yıldıray Oğur 01.10.2008*

<div class="taraf_structure_2col_1zq">
<div class="margen_n">



 <p><font face="Times New Roman TUR"><br/>
<p>Bizim gibi emperyal hevesleri kursağında kalmış Avusturya hafta sonu seçimlerini yaptı. Avusturyalıların bayağı yanlış seçimler yaptığını söylemem herhalde demokratlığıma halel getirmez.</p><br/>
<p>Bizim gazetelerin kibarlık yapıp aşırı sağcı dediği, ama en pejoratif anlamıyla çok rahat ırkçı, faşist, Nazi artığı diyebileceğimiz Heinz Christian Strache liderliğindeki Özgürlük Partisi (FPÖ) ile o partinin Hitler gibi parlamento binasını yakmaya cesaret edemediği için ıskartaya çıkarılmış “politik doğrucu faşist” eski lideri Jörg Haider’in Avusturya’nın Geleceği İçin İttifak’ının toplam oyu yüzde 30’a ulaştı.</p><br/>
<p>Bu neredeyse birinci sıradaki Sosyal Demokratların oyu kadar. Böylece ırkçılar parlamentodaki sayılarını ikiye katlayıp, hükümet kurma sürecinde de kritik bir konuma geldiler.</p><br/>
<p>Sosyal Demokratların bile (herhalde CHP’ye özenip) sağa saptığı, yabancı karşıtı politikalar vaat ettiği seçimlerde, sağduyu sahibi, basiretli Avusturyalıların oylarını olan Yeşiller listesinden ise 39 yaşındaki Alev Korun Meclis’e girmeyi başardı.</p><br/>
<p>Özgürlük Partisi’nin son seçimlerde inkişaf etmiş lideri Strache de Korun ile yaşıt. </p><br/>
<p>“Postmodern-janti-führer” serisinin son mahsulü olan genç Strache’ye daha yakından bakmak zamane faşizminin ne menem bir şey olduğu ve olacağı hakkında oldukça kafa açıcı olabilir. Özellikle de Türkiye’de faşist, ırkçı deyince aklına hâlâ orta Anadolu’nun kavruk ülkücüleri gelenler için.</p><br/>
<p>Aslında eski streo-tip faşizm muhabbetlerini bırakıp bu yeni tip postmodern faşizme dikkat kesilmek herkesin menfaatine. Özellikle de bu yeni faşizmin ana motoru olan İslamafobya ile Türk işi laikçilik arasında insanı ürküten ciddi frekans benzerlikleri de mevcutken.</p><br/>
<p>Öyle şaşırtıcı benzerlikler var ki Özgürlük Partisi’nin lideri Strache, İzmir Gündoğdu Meydanı’ndaki Cumhuriyet mitinginde konuşsa Tuncay Özkan’dan daha çok alkış alabilirdi.</p><b></b></font><font face="Times New Roman TUR" size="4"><br/>
<p>Stra-CHE</p></font><font face="Times New Roman TUR"><br/>
<p>39 yaşındaki Heinz Christian Strache iki çocuk babası, iyi kazanan bir dişçi, yerleşik bir Viyanalı, tipik bir “beyaz Avusturyalı” yani</p><br/>
<p>Zaten onda insanı asıl korkutan da bu, ilk bakışta psikopatik sorunları olan faşist bir lider gibi durmayışı. </p><br/>
<p>Bir kere karşımızda genç, uzun boylu, çok şık giyinen, pahalı saatler, yaka mendilleri takan, mavi gözlü, Yaşar-Gökhan Özen-Tarkan kırması (arî değil yani) yakışıklı sayılabilecek bir adam var. </p><br/>
<p>İlginçtir, selefi Haider de, öldürülen Hollandalı eşcinsel faşist lider Pim Fortuyn da böyle yakışıklı, janti adamlardı. Faşistler iyi giyinmeyi seviyor demek ki. Fazla janti giyinmek insanı faşistleştiriyorsa o daha kötü tabii.</p><br/>
<p>Strache’yi demokratik rejim için tehlikeli kılan sadece bu yuppyliği, örnek damat adayı hali değil şüphesiz. Bu imajın içi de dışı gibi popüler kültürü, mizahı kullanarak yeni nesli yakalayabilecek cazip siyasi bir söylemle doldurulmuş.</p><br/>
<p>Karşımızda adını “Stra-CHE” diye yazdırıp komiklik olsun diye CHE şapkasıyla poz veren, isminin baş harflerinden “HC Man” adlı bir Süpermen karakteri yaratıp, seçim çalışmalarında bu süper kahramanın maceralarını kullanan ve hip-hop şarkı söyleyip bir de buna klip yapan faşist bir lider var.</p><br/>
<p>Zaten en büyük seçmen tabanını oluşturan gençleri cezbeden de hip-hop klipleri kıvamındaki yeni nesil faşizmin, tüm politik doğrucu perdeleri indirip kurduğu bu sansürsüz, sert, frapan dil. </p><br/>
<p>Bu bizim <i>Youtube</i>’da, internet forumlarında, <i>Milliyet</i>’in internet sitesindeki okuyucu yorumlarında, İslamofobik hacı fış fış esprileri kıvamında <i>Penguen</i>, <i>Leman</i> gibi mizah dergilerinde yıllardır görüp ürküttüğümüz dilin Avusturya’da pratik siyasete dökülmüş hali. </p><br/>
<p>Yani bir o kadar bize tanıdık.</p></font><b><font face="Times New Roman TUR" size="4"><br/>
<p>Ortak afiş</p></font></b><font face="Times New Roman TUR"><br/>
<p>Ama son seçimlerde Strache’nin partisinin kullandığı bir afiş var ki, “artık pes bu kadar da benzerlik olmaz” dedirtiyor. </p><br/>
<p>Viyana sokaklarını süsleyen “İslam’a Olan Haklı Karşıtlığımız-Türkiye AB’ye giremez” başlıklı afişte Recep Tayyip Erdoğan, Necmettin Erbakan ve Kaddafi’nin sözleri ve fotoğrafları kullanılmış. </p><br/>
<p>Erbakan ve Kaddafi’den “İslamlaşan Avrupa” korkusunu körükleyecek alıntılar var. Peki, Erdoğan’ın hangi sözleri afişe konulmuş dersiniz? </p><br/>
<p>Okuduğu için hapse girdiği “Camiler kışlamız, minareler süngümüz, kubbeler miğferimiz, müminler askerlerimiz” şiirinin sözleri. </p><br/>
<p>Bir de bozuk plak gibi arada arşivlerden hatırlatılan “ Demokrasi asıl amaca ulaşmak için bir tramvaydır” sözleri.</p><br/>
<p>Bakar mısınız ırkçılığın ortak yeni küresel frekansına. Bu arada eski tüfek Haider’in seçim sloganı da “Avusturya Avusturyalılarındır”mış. Bu da kulağa tanıdık geliyor.</p><br/>
<p>Yani laik Türkler ile ırkçı Avusturyalılar kursaklarında kalmış emperyal heveslerini bir tarafa koyup birbirlerini keşfetseler, asıl düşmana karşı güçlerini bir birleştirseler laiklik de arî Avrupa’da tehlikeden kurtulacak demek ki.</p><br/>
<p>Afişi bu haliyle yaklaşan yerel seçimlerde CHP bir iki ufak değişiklikle çok rahat kullanabilir. Soft copylerini ise laik reklâmcılar laik bankacılara, onlar da laik <i>ekşi sözlük</i> yazarlarına forwardlayabilir. Strache <i>NTV</i>’deki ‘Haydi Gel Bizimle Ol’a çağrılabilir. Çok şükür Fazıl Say’ın da Türkiye’yi terk ederse artık gidecek bir yeri oldu.</p><br/>
<p>Benim asıl merak ettiğim bu afişleri gören Avusturya’daki Atatürkçü Düşünce Derneği üyelerinin hâlâ Yeşillerden Alev Korun’a oy verip vermedikleri? En azından kafaları karışmış mıdır?</p><br/>
<p>Bizde her türlü ideolojinin en radikal hali Avrupa’daki Türkler arasında yaşanır. En sert İslamcılar, en radikal Kürtler, en bilinçli Aleviler, en Ortodoks solcular onlardadır. Şimdi laikçiliğimiz için de bu geçerli oldu anlaşılan.</p></font></p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://www.taraf.com.tr:80/makale/2113.htm), [web.archive.org (arşiv bağlantısı)](http://web.archive.org/web/20090912064733/http://www.taraf.com.tr:80/makale/2113.htm)
