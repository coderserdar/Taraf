# Hrant Dink Sınır Kapısı

*Yıldıray Oğur 01.09.2008*

<div class="taraf_structure_2col_1zq">
<div class="margen_n">



 <p><font face="Times New Roman TUR"><br/>
<p>6 Eylül 1955’ten, 6 Eylül 2008’e...</p><br/>
<p>Siz bakmayın postmoderniteyi küfür zanneden kuvvet komutanlarına.</p><br/>
<p>“Medya, bazı akademik ve sermaye çevreleri ile sivil toplum örgütleri içine yuvalanan postmodern bir tabakanın” öncülüğündeki sağduyulu ve değişime açık bir toplumun dinamizmiyle Türkiye değişiyor. </p><br/>
<p>6 Eylül 1955’te İstanbul’da Atatürk’ün evi bombalanmış yalanıyla sokaklara dökülen çağdaş şık hanımların, Cumhuriyetçi, milliyetçi şık beylerin öncülüğündeki çapulcular, azınlıkların mallarını yağmalamışlar, insanları öldürmüş, Türkiye’den kaçırmışlardı. Yıllar sonra Özel Harp Dairesi Başkanlığı yapmış emekli Orgeneral Sabri Yirmibeşoğlu “6-7 Eylül de bir Özel Harp işiydi ve muhteşem bir örgütlenmeydi. Amacına da ulaştı” deyivermişti. </p><br/>
<p>O karanlık günün üzerinden 53 sene geçti. 6 Eylül 2008’de Cumhurbaşkanı Abdullah Gül milli maç için Ermenistan’a gidecek.</p><br/>
<p>Çünkü Türkiye değişiyor.</p><br/>
<p>Unutmayın o Abdullah Gül de, bundan sadece bir yıl kadar önce askerî muhtıraların, sokaklara dökülen çağdaş şık bayanların, Cumhuriyetçi, milliyetçi şık beylerin linççi çığlıkları arasında, “muhteşem derin devlet operasyonlarını” boşa çıkararak o köşke çıkabilmişti. </p><br/>
<p>Ve yine unutmayın ki bundan sadece bir yıl kadar önce şimdi Ermenistan için bavul toplanan o köşkte, Ermeni katliamıyla ilgili aykırı açıklamalarını gerekçe göstererek Türkiye’nin ilk Nobel ödülünü alan Orhan Pamuk’u tebrik dahi etmeyen Ahmet Necdet Sezer oturmaktaydı.</p><br/>
<p>Türkiye çok hızlı değişiyor.</p><br/>
<p>Bugün o eski cumhurbaşkanından geriye kötü hatıralardan başka hiçbir şey kalmadı. Ama onun büyük ayıp ettiği Orhan Pamuk bugün yeni romanıyla onlarca dilde tüm dünyanın gündeminde. </p><br/>
<p>Demiştim Türkiye değişiyor. </p><br/>
<p>6 Haziran 1997’de Ermenistan’ı PKK’ya füze temin etmekle suçlayan, ilişkileri iyice geren 28 Şubat’ın en önemli aktörlerinden Genelkurmay Başkanlığı Genel Sekreteri Erol Özkasnak bugün emekli. Ama onun postmodern darbesinin mağdurlarından biri olan Abdullah Gül Ermenistan’a gidiyor.</p><br/>
<p>Türkiye değişti, değişiyor, değişecek. İnanmayanlara 6-7 Eylül’e “muhteşem operasyon” diyen Sabri Yirmibeşoğlu’nun “Askerî ve Siyasi Anılarım” kitabından bir anekdot:</p><br/>
<p>“Özel Kuvvetler Komutanı olduğum bir gün Kara Kuvvetleri Komutanlığı Personel Daire Başkanı telefonla önemli bir konuyu görüşmek üzere beni davet etti. Bana ‘Bir kurmay albayın anneannesinin Ermeni olduğu <b>ihbarını </b>almışlar, ne yapacağız’ dedi. Dedim ki ‘Hiç bir şey yapmayacağız. Vatansever Türkoğlu Türk ve seçkin bir subay arkadaşım. Bu kadar geriye gidip, öküzün altında buzağı ararsak, olmayacak nedenlerle <b>suç ve suçlu</b> bulma çabasında olursak, bu albay arkadaşımızı kaybederiz. Meseleyi burada kapatalım’.” </p><br/>
<p>İşte, bir zamanlar “Ermeni çıkan anneanne ihbarı” üzerine acilen toplanan üst düzey devlet erkanından bir kısmı 6 eylülde Ermenistan’a gidecek.</p><br/>
<p>Ama inanın ki Türkiye toplumu o devlet erkânından bile daha hızlı değişiyor. </p><br/>
<p>1993 yılında Ermenistan’ın Azerbaycan topraklarının bir kısmını işgal etmesine tepki olarak kapatılan Kars’taki Doğukapı sınır kapısının yeniden açılması için AKP’li belediye başkanı Naif Alibeyoğlu’nun öncülüğünde 50 bin Karslı imza verdi.</p><br/>
<p>Geçen ay Kars’a gelen milliyetçi Azeri kadın milletvekili Genire Paşayeva bu imza kampanyası yüzünden belediye başkanına ortak basın toplantısında “provokatör “dedi. Sınır kapısı üzerinden ticaret yapmak isteyen Kars milliyetçilik provokasyonuna gelmedi. Belediye başkanı Alibeyoğlu sadece “Bu it dalaşına girmeyeceğini” açıkladı.</p><br/>
<p>Karslılar tarihte yaşanmış acılar bir yana Doğukapı’nın bir an önce açılmasını istiyorlar. Kars’tan yarım saat mesafedeki Erivan’a Gürcistan üzerinden bir gün süren karayoluyla ya da yüzlerce dolar vererek havayoluyla gitmenin saçmalığının farkındalar.</p><br/>
<p>Bu o kadar güçlü bir talep ki 1 Nisan 2005’te <i>Kars Haber</i> gazetesi 1 Nisan şakası olarak “Doğu Kapı açıldı” manşetiyle çıkınca sınırın her iki tarafına binlerce kişi yığıldı. </p><br/>
<p>Türkiye değişecek.</p><br/>
<p>Sivil toplum içindeki postmodern tabakadan Genç Siviller’in öncülüğündeki Sınır Tanımayan Taraftarlar adlı girişim bir başlangıç olması için 6 Eylül maç günü boyunca sınırın bir günlüğüne açılması istiyor. Slogan “Bi maça bakıp çıkıcaz.” </p><br/>
<p>Çağrı şimdiden Ermenistan televizyonlarında ve gazetelerinde geniş olarak yer aldı. Sınırın öte yanından davetler geliyor. Bu yüzden kara sınırı açılmasa da bir grup Sınır Tanımayan Taraftar zaten açık olan havayolu ile Erivan’a maça gitmeye hazırlanıyor.</p><br/>
<p>Türkiye daha da değişecek.</p><br/>
<p>Çok yakında bir gün Türkiye-Ermenistan sınırında törenler için toplanacağız hep birlikte. Makası iki ülkenin cumhurbaşkanları birlikte tutacaklar. Önce yıllar önce Alparslan Türkeş’in Ermeni lider Levon Ter-Petrosyan’a önerdiği sınırın her iki tarafında yer alan “Olanlardan dolayı çok üzgünüz” kaideleri açılacak.</p><br/>
<p>Sonra aynı makası Rakel Dink’e uzatacaklar. Kurdeleyi kesecek. Kadife örtünün altından pirinç tabela belirecek:</p><br/>
<p>Hrant Dink Sınır Kapısı. Ermenistan’a Hoş geldiniz. Turkiya Pari Yegak....</p><br/>
<p>Hayal değil. </p><br/>
<p>Asıl hayal olan 6-7 Eylül 1955’den 6 Eylül’e 2008’e kadar olan bitenlerdi.</p><br/>
<p align="right"></p></font></p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://www.taraf.com.tr:80/makale/1748.htm), [web.archive.org (arşiv bağlantısı)](http://web.archive.org/web/20090912064631/http://www.taraf.com.tr:80/makale/1748.htm)
