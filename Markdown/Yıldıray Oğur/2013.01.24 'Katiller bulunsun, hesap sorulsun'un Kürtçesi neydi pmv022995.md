# ‘Katiller bulunsun, hesap sorulsun’un Kürtçesi neydi

*Yıldıray Oğur 24.01.2013*

<div class="yazi"><p><b>“Baba çok iyi bir noktaya varıyoruz.”</b> Bu sözler Paris’te öldürülen <b>Fidan Doğan</b>’a ait. Dün <b><i>Taraf</i></b>’ta Tuğba Tekerek, konuştuğu Doğan’ın babasının en son yılbaşında gördüğü kızının yeni süreçten umudunu kendisiyle böyle paylaştığını anlatıyordu. Avrupa’da PKK için siyasi ve diplomatik faaliyetler yürüten kızının <b>“Silah sıkmakla, kan dökmekle bir yere varamayız”</b> dediğini de ekleyerek. </p>
<p>Daha önce Demirtaş <b>Sakine Cansız</b>’ın da yeni süreçten ümitli olduğunu, <b>“Bu sefer olacak”</b> dediğini aktarmıştı. 20 yıl önce Berlin Duvarı çöktükten sonra PKK içinde başlayan tartışmalarda silahlı mücadeleyi bırakıp, siyasi mücadeleye geçmeyi savunan bir klik içinde yer almış Cansız’ın 1996’dan beri de devletle yürütülen çeşitli müzakere süreçlerinde rol aldığı iddia edilmişti.</p>
<p>Ve <b>Adem Uzun</b>. PKK’nın Avrupa’daki üst düzey yöneticilerinden, KNK’nın yöneticisi, Oslo görüşmelerine katılan, müzakerelerde MİT’le sık sık görüşen isimlerden biriydi.</p>
<p>İlk ikisi Paris’in sayılı merkezlerinden Gar du Norde’deki Kürdistan Enformasyon Ofisi’nde öldürüldü. Üçüncüsü ise bu cinayetten üç ay önce Paris’in Nişantaşısı denebilecek Montparnasse’da bir cumartesi günü bir cafede otururken gözaltına alınıp, tutuklandı.</p>
<p>Çözüm sürecinde aktif rol oynayan üç isimden ikisi öldürüldü, biri tutuklandı. Peki, neden Paris’te oldu tüm bunlar?</p>
<p>Bu suikastla üç ay önceki tutuklama arasında ilişki kuran ilk isim PKK Yürütme Komitesi Üyesi, Kandil’deki en üst düzey kadın yöneticilerden <b>Sozdar Avesta</b> oldu. Dünkü açıklamasında şöyle dedi:<br/><br/><i>“Adem Uzun’u bütün Avrupa ülkeleri çok iyi biliyor. Görüşmelere katıldı. Devletin çok iyi bildiği bir isim. Fransa’da bir komplo sonucu içerdedir. Böylesi bir tuzakla Adem Uzun eğer o dönem Fransa bu oyunu açığa çıkarsaydı bugün bu katliamda olmazdı”</i></p>
<p>Adem Uzun’un tutuklanması Türkiye’de pek konuşulmadı. “Fransa’dan terör örgütüne darbe” gibi klişeleri saymazsak. Hâlbuki bu tutuklanmada sahiden pek çok gariplik vardı. Fransız polisinin açıklamasına göre Adem Uzun, bir cumartesi günü Montparnasse’da bir cafede PKK için tanksavar pazarlığı yaparken tutuklandı.
                                    	<br/><br/>
<a class="lnk2" href="/web/20130514090416/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/yildiray-ogur/makale-katiller-bulunsun-hesap-sorulsun-un-kurtcesi.htm), [web.archive.org (arşiv bağlantısı)](http://web.archive.org/web/20130514090416/http://www.taraf.com.tr/yildiray-ogur/makale-katiller-bulunsun-hesap-sorulsun-un-kurtcesi.htm)
