# Milli Güvenlik İlköğretim Okulu

*Yıldıray Oğur 13.10.2008*

<div class="taraf_structure_2col_1zq">
<div class="margen_n">



 <p><font face="Times New Roman TUR"><br/>
<p>Öyle elinde viski bardağı boğaza karşı oturup her şeyi eleştirmek çok kolay tabii... Ama yapacaksan bile yapıcı eleştiri yapmak, cumhuriyet kurumlarını yıpratmamak, elini ovuşturup bekleyen iç ve dış düşmanlarımızın, boğazlarına kalasıca o ekmeklerine yağ sürmemek işte o çok zor.</p><br/>
<p>Bu yüzden gelin eleştirmeyenin Cem Yılmaz tarafından golf topuyla dövüldüğü Paşa’yı da, Dağlıca’nın ultra başarısız komutanına plaket verirkenki fotoğrafından hemen tanıdığımız, her açıklaması yalanlanan Genelkurmay İkinci Başkanı’nı da unutun bir süreliğine.</p><br/>
<p>Size ülkemizin en seçkin ilköğretim okulunu tanıtacağım bugün. Seçkin devletliler yetiştiren bir “ilk okulu”: Ankara’daki Milli Güvenlik İlköğretim Okulu’nu.</p><br/>
<p>1952 yılında “Milli Savunma Akademisi” adı altında kurulan okul bugün Harp Akademileri bünyesinde faaliyet gösteriyor. 1995’ten beri de Ankara-Eskişehir yolu üzerinde bulunan MGK Genel Sekreterliği binasında eğitim-öğretim hayatına devam ediyor.</p><br/>
<p>Altı aylık dönemler halinde eğitim faaliyetlerine devam eden okul, geçen haftalarda diğer okullardan biraz daha geç olarak 65. dönem müdavimleriyle yeni eğitim-öğretim dönemini açtı.</p><br/>
<p>Dünya standartlarında eğitim veren okulumuzun mezunları arasında kimler yok ki: </p><br/>
<p>Valiler, genel müdürler, öğretim görevlileri, holding sahipleri, ünlü gazeteciler, “milli gururumuz” Nasuh Mahruki’nin aralarında olduğu “sivil” toplum temsilcileri, üst düzey askerler. </p><br/>
<p>Liste o kadar parlak ki insanın çocuğunu alıp kaydettiresi geliyor.</p><br/>
<p>Siz bakmayın tüm öğrencilerin yaşını başını almış çok mühim, büyük, kudretli insanlar olduğuna.</p><br/>
<p>Burası sahiden bir ilkokul! </p><br/>
<p>Okulun üst düzey sivil öğrencilerinin, asker öğretmenleri karşısındaki bu çocuksu heyecanını anlamak için okulun 58. dönem mezunlarından Çalışma ve Sosyal Güvenlik Bakanlığı Müşaviri Yaşar Ateşsoy’un internete de düşen hatıra defterini okumak yeterli.</p><br/>
<p>Şöyle başlıyor hatıralar:</p><br/>
<p>“Çalışma ve Sosyal Güvenlik Bakanlığı Müşaviri olarak Akademi’ye kabul edildiğimi belirten yazı bana ulaştığından itibaren yaşadığım tarifsiz heyecanı, sadece “kendim”le paylaştım. Eşim ve çocuklarım elbirliğiyle beni “okula hazırlama” telaşına kapılmıştı. Sanki, sabah beni erkenden uyandırıp servise yetiştireceklerdi... Veya birisi elimden tutup okula kadar götürecek, öğretmenlerime teslim edecekti!..”</p><br/>
<p>Burası bir ilkokul demiştim. O yüzden ders aralarında tabii ki elle zil çalınıyor. Beslenme saati var. Yurtiçi ve yurtdışı okul gezileri yapılıyor. Kompozisyon yarışması bile var. Bir tek “Örtmenim” demek yasak. Öğretmenlerinize sivildeki rütbeniz ne olursa olsun rütbeleriyle “Albayım”, “Komutanım” diye sesleniyorsunuz.</p><br/>
<p>Ateşsoy okuldaki ilk gününü anlatmaya, biz de sivillerimizin ruh halini anlamaya devam ediyoruz:</p><br/>
<p>“Ve ‘her kula nasip olmayacak’ bir şekilde, MGK protokol kapısından girerek, Lozan Salonu’na geçiyoruz. Törenin bundan sonraki bölümü burada icra edilecek ve ilk ders de burada verilecek.”</p><br/>
<p>58. dönemin ilk dersini emekli Orgeneral Suat İlhan vermiş. Dersin adı: Türkiye’nin Jeopolitiği.</p><br/>
<p>Neler anlattığını tahmin etmek zor değil. Anlaşılan Ateşsoy’u da çok korkutmuş “dört tarafımız düşmanlarla kaplı” diye bağıran Paşa. “Usul ve erkânı henüz bilmediğimiz ve ‘açılış konuşmaları kapsamında’ algıladığımız için, not tutmaktan çekindim,” diyor anılarında.</p><br/>
<p>AB hedefine kilitlenmiş, güya demokratikleşen bir ülkede devlet adamlarının devam ettiği “ilköğretim okulunun” ders programına bir bakar mısınız. Yine Ateşsoy’un günlüğünden izleyelim: </p><br/>
<p>“Kıbrıs Dersi: AB Uyum Protokolü’nü imzalamamız halinde, devletlerarası hukuka göre</p><br/>
<p>Türkiye olarak kesinlikle Güney Kıbrıs Rum Kesimi’ni Kıbrıs Cumhuriyeti olarak tanımış olacağımızı ve bu yeni hukuki durumun gereklerini de yerine getirmemizi icap ettiren bir sürecin başlayacağını... net olarak bilmiyordum.”</p><br/>
<p>“Üçüncü günde yine Türkiye-AB ilişkileri konusuna devam ettik... Türkiye-AB ilişkilerini ve Türkiye’nin AB üyelik sürecini Kâmran İnan’dan dinlemeye hiç birimiz doyamadık.”</p><br/>
<p>“Prof. Dr. Hikmet Özdemir, Sözde Ermeni Soykırımı meselesi ile ilgili bir konferans verdi. Hikmet Hoca, bu günlerde yaşanan hadiseleri ve Türk Milleti’nin bu şartlara rağmen uyguladığı adaleti, hassasiyeti ve insanlığı, Osmanlı’nın tatbik ettiği iskân politikasını, Ermenilerin Fransız ve İngilizler tarafından nasıl kandırıldığını, isyanları, ayaklanmaları, yabancı kaynaklı belgeleriyle anlattı.”</p><br/>
<p>“TRT’den büyük usta Ertürk Yöntem de, “Özel basın-yayın kuruluşlarının kamuoyu yaratma usul ve prensiplerini anlatıyor...”</p><br/>
<p>“Türkiye’nin Kamu Yönetimi ve Yerel Yönetimler başlığını taşıyor. AÜ’den Prof. Dr. Birgül Güler (Cumhuriyet Mitingleri resmî konuşmacısı –Y.O.) sunumlarını yaptı.”</p><br/>
<p>Görüldüğü gibi dersler fena halde kazık. Anlaşılan, bu dersleri dinleyen bürokrat Ateşsoy da “devlet havasına” kendini bayağı bir kaptırmış: </p><br/>
<p>“Akşam eve girdiğimde, eşim ve çocukların beni karşılayışlarında yeni bir hava gördüm. Hepsi birden “nasıl geçti bakiym?” deyince, bir reklam filmindeki çocuğun muzipliğini hatırladım: “Çok çalışmam gerekiyor, çookk!”</p><br/>
<p>Haklı. Türkiye’de demokrasi için daha çok çalışmamız gerekiyor çookk!</p></font></p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://www.taraf.com.tr:80/makale/2252.htm), [web.archive.org (arşiv bağlantısı)](http://web.archive.org/web/20090912064803/http://www.taraf.com.tr:80/makale/2252.htm)
