# Cumhuriyet Çay Partisi 

*Yıldıray Oğur 04.11.2010*

<div class="yazi"><img align="left" alt="Cumhuriyet Çay Partisi " border="0" src="http://www.taraf.com.tr/fotoraflar/makaleler/cumhuriyet-cay-partisi_4090_orijinal.jpg" style="border-right-width:10px; border-color:#FFFFFF"/><br/>Sabah bizim gazetenin her türlü teknik problemimize koşan en kritik ve aşağıdaki kitapçının hakkını en çok vermiş ismi Ercan, Pendik’teki sitelerde kapılara bırakılan imzasız bildirilerden getirdi. <br/><br/>“Tüm Yurtseverlere” başlıklı bildiriler, “Ya İstiklal Ya Ölüm” diye bitiyor, halk, Bursa Nutku’na atıfla 2. Kurtuluş Savaşı’na çağrılıyordu. İmzasız bildiriler için en bilgece yorum, gazetenin Haber Müdürü Tuncer Köseoğlu’dan geldi: <b>Kemalistler illegaliteye iniyor.</b> <br/><br/>Sakarya’da önüme düşen o idam ipini görünce tekrar aklıma geldi: “Kemalistler ne zaman dağa çıkacak” diye bir yazı yazmıştım bir zamanlar. <br/><br/>Kemalistler ne zaman dağa çıkar, kaç zaman sonra illegaliteye çekilir bilinmez ama Kemalizm Türkiye’de hızla kendini marjinalleştiriyor. Bu kesin.<br/><br/><b>10 yıldır vatan elden gidiyor, ülke satılıyor, işbirlikçiler, hainler bizi yönetiyor, ABD operasyon yapıyor, ılımlı İslam dayatılıyor falan filanlarla Kemalizm adına yaratılan teyakkuz hali, 1919 şartları; beyaz yakalı reklamcıları, bankacıları kafasına kuvva şapkası takıp Samsun’a çıkartacak hale getirdi. </b><br/><br/>Kemalizm artık Necla Arat, Nur Serter, Önder Sav kadar eski dünyaya ait, birlikte yaşanılmazı zor bir eski hayalete dönüştü. <b><br/><br/>Bir zamanlar yıldırımlar yaratan askerler, herkeslere küsüp “biz kurduk” dedikleri Cumhuriyet’in kuruluş yıldönümünü bile kendi küçük soba başlarında kestane pişirerek kutluyorsa; </b><br/><br/>Ülkenin en büyük gazetesinin yangında ilk kurtarılacak muamelesi görmüş başyazarının siyasi öfkesi, onu gece yarısı “vatanımız satılıyor” fasaryasından Başbakan’a küfür ederek kendini patlatacak hale getirdiyse; <b><br/><br/>Aynı gazetenin en çok okunan köşesinde yazı yerine her gün “Bu halka PKK bile az”, “Ahmet Türk’ün kafasına adaletin yumruğu” gibi el kol hareketleri çıkıyorsa;</b> <br/><br/>Jandarma Yayınları’nın gururla sunduğu Ergun Poyraz’ın Başbakan Erdoğan’ı Yahudi, ABD’nin adamı, Hitler, Şeriatçıdan hangisi ilan edeceğini şaşıran kitapları en eğitimli kesimlerin elinden düşmüyorsa; <b><br/><br/>10 yıl kadar önce pastel renkli <i>NTV</i>’nin renklerinden biri olan Emin Çölaşan şimdi Kemalist yazarlar için bir Bursa Köşk Gazinosu’na dönüşen <i>Sözcü</i>’nün bağırmaktan yorgun düşmüş sürmanşetlerine kadar düştüyse, </b><br/><br/>Arkasından ağıtlar yakılarak, sular dökülerek gönderilen Bekir Coşkun’u artık merkez medya kaldıramıyorsa; <b><br/><br/>Ertuğrul Özkök’ün Kemalist siyasi öfkesini örtbas etmeye uzlaşma, kadınlar, Paris hatıraları, <i>Radikal İki</i> solcuları da yetmiyorsa; </b><br/><br/>Bu ülke değişiyor, resmî ideoloji marjinalleşiyor demektir. <br/><br/>Dün Sakarya’da bize idamlık ip atan ulusalcıları kınayan bir açıklama yayımlayan Kemal Kılıçdaroğlu Kemalizm’in marjinalleştirilmesine, CHP’nin ABD’de son seçimlerde yükselen Cumhuriyetçi Çay Partisi gibi bir “Kemalist olsun benim olsun” marjinal partisine dönüşmesini engellemek için harekete geçti. Tıpkı özgürlükçü-sola kaydırılan <i>Radikal</i> gibi, yeni devrin demokratik Atatürkçülüğü bu yeni dalga üzerinde yükselecek. <br/><br/>Marjinalleştiğini fark eden rejim sürümünü yeniden yüklüyor. <br/><br/>Game Over yazısından önceki son hak bu...<br/><br/>*** 
<h4> </h4>
<h4>Balıkçı yine bildi... </h4><br/>21 Ağustos 2010.<br/><br/>O gün <i>Taraf</i> şu manşetle çıktı: 13 Eylül’de CHP’de Sav operasyonu. Çok iddialı ve riskli bir manşetti. İddia şuydu:<br/><br/>“CHP içinde Türkiye’nin Kürt sorunu, asker sorunu gibi ağır yüklerinden kurtulmasına karşı duran bir ekip olduğu açık. Bu ekip Önder Sav ismiyle temsil ediliyor. Ankara ve İstanbul’da yürütülen temaslarla amaç 12 eylülde çıkacak muhtemel bir ‘Evet’in CHP’de Önder Sav ve ekibinin tasfiyesi. Evet, kararıyla uyanılacak 13 eylül günü çanlar Önder Sav için çalacak. Kılıçdaroğlu liderliğinde ve Gürsel Tekin’in daha güçlü olduğu bir yönetin anlayışıyla özellikle Kürt barışına pozitif yaklaşan yeni bir CHP kurulacak. Deniz Baykal’ın da lider olarak olmasa da bu yeni CHP’ye yeni isimler kazandırarak katkı yapacağı söyleniyor. Baykal’ın artan temaslarının anlamı da bu olarak yorumlanıyor. Yani sandıktan çıkacak bir ‘Evet’ CHP için de hayırlı sonuçlar doğurabilir.” <br/><br/>Önder Sav-Kemal Kılıçdaroğlu’nun arasından su sızmadığı günlerdi. Benim imzamı taşıyan habere çok sayıda “yok canım” tepkisi almıştım. Kulisler diye yazdığım haberin kaynağı aslında Balıkçı’ydı. <br/><br/>Onunla buluştuğumuz Balık Restoranı’nın müdavimi olan CHP’liler ta o günlerden itibaren bugünlerin hazırlıkları yapmaya başlamıştı.<br/><br/>Haber doğru çıktı. Balıkçı yine bildi. Yeni Türkiye önündeki bir kamburdan daha kurtulmak için adım atmış oldu.<b><br/><br/>yildirayogur@gmail.com</b><b> </b></div>

Kaynak: [taraf.com.tr](http://www.taraf.com.tr:80/yildiray-ogur/makale-cumhuriyet-cay-partisi.htm), [web.archive.org (arşiv bağlantısı)](http://web.archive.org/web/20101107060837/http://www.taraf.com.tr:80/yildiray-ogur/makale-cumhuriyet-cay-partisi.htm)
