# Mısır’ın devrimci Kıvanç Tatlıtuğ’u geliyor

*Yıldıray Oğur 17.11.2011*

<div class="yazi"><img align="left" alt="Mısır’ın devrimci Kıvanç Tatlıtuğ’u geliyor" border="0" src="http://www.taraf.com.tr/fotoraflar/makaleler/misir-in-devrimci-kivanc-tatlitug-u-geliyor_7110_orijinal.jpg" style="border-right-width:10px; border-color:#FFFFFF"/><p>“2007 yılının Nisan ayının, bir Cumartesi gününde, sokağa çıktığımız zaman tedirgindik. Türkiye siyasi hayatının müzmin hastalığı olan darbe ve muhtıra verme sezonu açılmış, biz bir avuç genç sokaktaydık. Koskoca siyasi liderler ordumuz ne eylerse güzel eyler derken, televizyonlar hayvan belgeselleri gösterirken, bize mi kalmıştı darbeye direnmek? Biz kimdik? Gücümüz yeter miydi kudretinden sual olunmaz ordumuza?</p>
<p>Bugün belki artık mazi gibi duran bu günleri 2010’un son günlerinde ister istemez yeniden hatırladık. Aralık 2010’da Tunus’ta başlayan gösterileri izlerken umutlandık, her kaybedilen canla parçalandık, her adımda heyecanlandık, her zaferde tezahüratlarımızı eksik etmedik... Ama en çokçası, ayakta alkışladık. Bir yandan kendimizden bir şey bulduk ancak bir yandan bu kadarına cesaret edemezdik demekten kendimizi alamadık.</p>
<p>Şimdi biz onlara katılmak istiyoruz. Devrim hikâyeleri dinlemek istiyoruz. O meydanlarda olanlardan, eline bir taş, sopa, silah almadan ceberrutun önde gidenleri, kanlı diktatörleri devirebilen bu cesur, onurlu, erdemli gençlerden yazdıklarını tarihi dinlemek istiyoruz...</p>
<p>Belki de en mühimi... Öğrendik ki, ecdadımız zamanında birbirinden çok şeyler öğrenmiş. Mısır’da olan reformlar, İstanbul’a emsal teşkil etmiş. Suriyeli aydınlar Istanbul’dakilerin mücadelesine ışık tutmuş. Gelin bir geleneği canlandıralım. Unutulan, yok sayılan... Birbirimize ilham verme, birbirimizden öğrenme, aynı kaderi paylaşma pratiğine devam edelim...”</p>
<p>Komplo teorileri, büyük aktörlerin 100 yıllık stratejik planları, milli çıkarlar, jeopolitik konumlar, istihbarat oyunları arasında kim inanır ki sıradan adamın bir politik aktör haline geleceğine.</p>
<p>O yüzden bugün köşeyi yarın İstanbul’da başlayacak “Sıradan Kahramanların Sıradışı Devrimleri” başlıklı toplantıyla ilk adımı atan Nahda Network’un çağrı metniyle açtım. </p>
<p>Hikâyeden anlaşılacağı üzere Nahda Network, Genç Siviller’in Ortadoğu girişimi. Bundan sonra neler yapılacağı cuma günü İstanbul’da başlayacak toplantıya katılacak Tunus, Mısır, Libya ve Suriye’den aktivistlerle birlikte şekillendirilecek.</p>
<p>Bana verilen bu alanı duyuru amaçlı kullanmamayı tercih ederim genelde. Ama uzun süredir dünyada bu toplantıya katılacak aktivistlerin yaptıkları kadar beni heyecanlandıran bir şey olmadı. Avrupa’da siyaset geriliyor. Önce Yunanistan, ardından İtalya’da demokrasiler teknokrasiye karşı yenildi. Avrupa’da tartışmaya kapalı “göçmenler gitsin, sosyal yardımlar kesilsin” gibi kesin ve acımasız reçeteleri olan aşırı sağ partiler yükseliyor. Geniş tabanlı siyasetin en güçlü olduğu ABD’de, Çay Partisi gibi “Amerikan selefisi” radikal görüşler kök salıyor. ABD’de de demokrasi bayrağı bir sonraki seçimde Obama’nın elinden düşerse dünyayı “İran’a saldıralım”, “waterboarding işkence değildir” diyen bir Çay Partisi ateşinde demlenmiş bir cumhuriyetçilik bekliyor. </p>
<p>Batı’da gerileyen siyaset ve demokrasi Doğu’dan yükseliyor ama. Meydanları dolduran kalabalıkları “freedom” değil “hürriyet”le coşturuyor.</p>
<p>İşte Arapça “Aydınlanma” demek olan Nahda’nın toplantısına Tahrir Devrimi’nin öncülerinden sanal aktivist <strong>Wael Abbas, grafiti sanatçısı Adham Bakhry, Tunus’taki Yasemin Devrimi’nden Fatma Riahi, Libya’nın yeni neslini temsil eden Libya Gençlik Hareketi’nden Ayat Mneina ile birlikte devrimleri süren Suriyeli aktivistler geliyor. Devrimin ayak seslerini yıllardır haberlerinden duyduğumuz Robert Fisk de konuşmacılar arasında.</strong></p>
<p><strong><br/>En ilginç isim ise toplantının açılışını yapacak </strong><b>Khaled Abol Naga</b>. Naga, Nahda Network’un direktörü Ceren Kenar’ın yorumuyla Mısır’ın Kıvanç Tatlıtuğ’u. Tüm Arap dünyasında çok popüler bir film yıldızı olan Naga aynı zamanda Tahrir Devrimi’nin öncülerinden, Batı basınındaki yüzlerinden de biri. Sıkı bir Mübarek muhalifi olan Naga hakkında zamanında Mısır devlet televizyonunda ajan olduğundan gay olduğuna uzanan yayınlar yapılmış tabii ki...</p>
<p>Cuma günü Naga’yı dinlemek mesela beni kafası karışık bir Slavoj Žižek’i izlemekten daha fazla heyecanlandıracak. </p>
<p>Katılmak isteyenler için programın ayrıntıları <i>http://nahdanetwork.org</i> adresinde. </p>
<p><b><br/>yildirayogur@gmail.com</b></p>
</div>

Kaynak: [taraf.com.tr](http://www.taraf.com.tr/yildiray-ogur/makale-misir-in-devrimci-kivanc-tatlitug-u-geliyor.htm), [web.archive.org (arşiv bağlantısı)](http://web.archive.org/web/20130709201954/http://www.taraf.com.tr/yildiray-ogur/makale-misir-in-devrimci-kivanc-tatlitug-u-geliyor.htm)
