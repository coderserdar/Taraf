# 10 soruda KCK

*Yıldıray Oğur 06.10.2011*

<div class="yazi"><p><b>Soru 1: İlk soru tabii ki KCK nedir? </b></p>
<p>Rivayet muhtelif. En iyisi KCK Sözleşmesi’nden birkaç madde okumak:</p>
<p><b><br/>Madde 2</b>- Koma Ciwaken Kürdistan (Kürdistan Topluluklar Birliği)  demokratik, toplumcu-konfederal bir sistemdir. Devlet olmayan örgütlenmiş, demokratik, siyasal ve toplumsal bir organizasyondur.</p>
<p><b><br/>Madde 3</b>- Amblemi, yirmi bir ışından oluşan sarı güneş içinde kırmızı yıldızdır. Bayrağı, yeşil zemin üzerinde, içinde kırmızı yıldızın yer aldığı yirmi bir ışınlı sarı güneşten oluşur. Ebadı ayrı bir yönetmelik ile belirlenir.</p>
<p><b><br/>Madde 15</b>- Yüksek Adalet Divanı: Kongra Gel tarafından KCK yurttaşları arasından seçilen yedi asil, dört yedek üyeden oluşur. KCK sözleşmesinin yargı alanında uygulanmasını sağlamak, sözleşmeye aykırılık durumlarını gidermekle görevlidir. KCK yargı sistemindeki tüm mahkemelerin en üst temyiz merciidir.</p>
<p>Göründüğü gibi KCK boyu yönetmelikle belirlenen bayrağı, Yargıtay’ı olan epeyce Türkiye Cumhuriyeti’ne benzeyen bir çeşit devlet modelidir. KCK Sözleşmesi de bu devletimsi yapının anayasasıdır.</p>
<p><b><br/>Soru 2: KCK ne zaman ve niye kuruldu? </b></p>
<p>Savcılık iddianamesine göre 17 Mayıs 2005’te. PKK’nın KCK adlı bir yapıya dönüştürülmesi 2005 yıllarında Öcalan’ın, Murray Bookchin okumaları sonucu geliştirdiği devlet üstü konfederal model fikrinden ortaya çıkıyor. KCK Yürütme Konseyi’nin başında Murat Karayılan var. Aslında Öcalan’ın kafasındaki devletin başkanı Karayılan. Fakat Türkiye’de savcıların soruşturduğu KCK Türkiye Meclisi, yani KCK devletinin Türkiye şubesi.</p>
<p><b><br/>Soru 3: Peki PKK, BDP gibi yapılar varken neden KCK Türkiye Meclisi diye başka bir yapıya ihtiyaç duyuldu? </b></p>
<p>Buna verilen birkaç cevap var. İlk cevap silahlı dağ kadrolarının ovadaki kadrolara olan güvensizlikleri yüzünden onları denetleyen bir ara yapı kurmak istemeleri. Sistemi çok iyi bilen bir ismin bana anlattığı (daha önce de yazdığım) neden ise daha açıklayıcı.
                                    	<br/><br/>
<a class="lnk2" href="/web/20120508044946/http://www.taraf.com.tr/login/" style="font-size:16px;color:#0000FF;"><u><b>
			  Yazının devamını okumak için tıklayın.</b></u></a><br/>
</p></div>

Kaynak: [taraf.com.tr](http://www.taraf.com.tr/yildiray-ogur/makale-10-soruda-kck.htm), [web.archive.org (arşiv bağlantısı)](http://web.archive.org/web/20120508044946/http://www.taraf.com.tr/yildiray-ogur/makale-10-soruda-kck.htm)
