# Annelere dönüş

*Yıldıray Oğur 22.05.2008*

<div class="taraf_structure_2col_1zq">
<div class="margen_n">



 <p>Bugün anneler günü. Çok ağlanılacak bugün, çok hüzünlenilecek. Neden böyle peki? Anneler için yazılmış şarkıların hepsi neden çok acıklı, çok arabesk. Annelik duygusu ile hüzün ve gözyaşı arasındaki bu olağan ilişki nedir? <br/>
Annelik duygusunun yapı sökümünü yapacak kadar postmodern akademik vicdansızlığın kollarına bırakmayacağım kendimi. Teori, anlama, tefekkür dünyası benim için o kadar da kıymetli değil. En basitinden ve en safından anneliğin sıcaklığına sorgusuz ve sualsiz bırakanlardan olacağım bugün kendimi. <br/>
Ama ne zaman anneler günü olsa, ne zaman bayram, tatil olup eve gitsem bir zamanlar izlediğim Ang Lee’nin efsanevi filmi Buz Fırtınası’nı hatırlamadan edemem. Keşke izlemeseydim. <br/>
Buz Fırtınası sert bir kışın ortasında buzda yolda kalmış bir trenin görüntüsüyle açılır. Her yeri buz kesmiştir, rayları, treni... İzlerken içiniz üşür. <br/>
Ve birden tren uykudan uyanırmışçasına yerinden kımıldar, buzlar çözülmeye başlar, vagonlardaki kesik elektrikler geri gelir. Kapı açılır, kondüktör vagona girer. ‘Günaydın, bir sonraki istasyon New Canaan Connecticut.’ <br/>
Burası ?ükran Günü dolayısıyla yatılı okuduğu liseden evine doğru giden ve yolda kalmış trenin uzun süre elektriklerinin de kesik olduğu vagonunda üşümüş, tek başına oturan Paul Hood’un da (Tobey Maguire) ineceği yerdir. <br/>
Paul’u istasyonda babası Ben, annesi Elena ve kızkardeşi Wendy beklemektedirler. Her ay tekrarlanan basit bir okuldan eve dönüş için fazla kalabalık bir karşılamadır bu. <br/>
Film geriye döner ve başlar. <br/>
Yıl 1973’tür. 68’in rüzgârları, Vietnam savaşının yıkıcılığının etkisinde bir Amerika’dayız. Nixon ve tüm siyasi sistem Watergate skandalıyla sallanmaktadır. Sallanan sadece siyasal düzen değil, tüm toplumsal normlardır da. Tam bir geçiş dönemidir bu. Bir taraftan siyasi altüst oluşlar diğer taraftan cinsel devrim. Muhafazakâr, mutlu mesut Amerikan ailesinin üzerinde 68’in kurulu ahlaki düzeni sorgulayan rüzgârları esmektedir. <br/>
Özellikle orta büyüklükte bir kentte ortasınıf ailelerin yaşadığı bir banliyöde. <br/>
?üphelerimizde haklı çıkarız. Örnek bu Amerikan ailesinin karşılama töreni sahnesi aslında filmin de sonudur. Bu mükemmel aile görüntüsü de aslında fena halde sahtedir, zorunludur. <br/>
Her şey bir önceki gece olur. <br/>
Bu uzun gecede ailenin tüm üyeleri yalnızdır. Ve geceyi kendi kişisel hazlarının peşinde tehlikeli maceralara atılarak geçirirler. Ama bu maceraların hepsi büyük hüsranlarla biter. Herkes birbirini aldatır, herkes üzülür, herkes kaybeder. Daha fazla anlatırsam kimsenin izlemesine gerek kalmaz. <br/>
O sabah hepsini bir araya getiren işte kendi kişisel maceralarında yaşadıkları bu hüsranlardır. <br/>
Filmin sonunda tekrar ilk sahneye döneriz. O soğuk kış günü istasyona yaklaşan trenden inecek Paul’u bekleyen mükemmel çekirdek ailenin görüntüsüne. <br/>
Sahnenin arkasında trenden inip ailesini hep birlikte gören Paul’ün sesi duyulur: <br/>
‘Aile bizim kişisel karşı maddemizdir. Aile ortaya çıktığımız boşluktur ve öldüğümüz zaman geri döneceğimiz yer.’ <br/>
Ne kadar başarısız olursanız olun dönüp gidebileceğiniz bir sıcak boşluktur aile. Ama bir boşluktur. Bir kaybedenler, vazgeçenler boşluğu. Hammaddemizi ürettikleri için bizi yok edecek kripton taşı da onların elindedir. <br/>
Sizi ailelerinizden koparmak istiyor modern dünya. Annenizden ayırmak istiyor ısrarla. Okul bu yüzden var. İş olanakları bu yüzden bu kadar uzakta. Başarılı olmak için anne kucağının konforundan uzaklaşmanızı emrediyor bu yeni dünya. <br/>
Ama aynı modern dünya bencil bireylerin dünyası. İsterseniz sadece barok müziği dinleyin kayıtsız kalamayacağınız o şarkıda söylendiği gibi ‘Eller kadir kıymet bilmiyor annem, senin kadar kimse sevmiyor annem’. <br/>
Sizi ondan uzaklaşmaya çağıran ses bir taraftan sizi o boşluğa doğru itiyor. <br/>
Anneler hemen yanı başımızdadır, gurbettedir, daha da uzaklardadır farketmez. <br/>
Aklın devre dışı kaldığı o boşluk bizi içine çekmekten vazgeçmez. <br/>
Bizim hem hammaddemiz hem de bizi yok edecek anti maddemiz o boşluktadır. <br/>
Dönmekten başka çaremiz yoktur. <br/>
Bugün Anneler Günü. <br/>
O boşluğa sorgusuz sualsiz düşme günlerinden biri. Herkese iyi kaybolmalar.<br/>
<br/>
11.05.2008</p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://www.taraf.com.tr:80/makale/673.htm), [web.archive.org (arşiv bağlantısı)](http://web.archive.org/web/20090913020559/http://www.taraf.com.tr:80/makale/673.htm)
