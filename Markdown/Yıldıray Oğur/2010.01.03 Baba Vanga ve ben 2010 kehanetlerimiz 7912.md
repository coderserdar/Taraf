# Baba Vanga ve ben: 2010 kehanetlerimiz

*Yıldıray Oğur 03.01.2010*

<div class="taraf_structure_2col_1zq">
<div class="margen_n">



 <p>Dünyanın gelmiş geçmiş en büyük kâhinlerinden biri kabul edilen Bulgar Baba Vanga (tam adı Evangelia Dimitrova Pandeva, baba Bulgarca nine, kocakarı demekmiş) 1996’da ölümden kısa bir süre önce 2010 yılı için şu kehanette bulunmuş: <br/><br/>“2010 yılında aralarında Hindistan’ın da bulunduğu dört Asya ülkesinin liderlerine suikast düzenlenecek. Bu suikastlar büyük yankı uyandıracak, 3. Dünya Savaşı çıkacak ve bu savaş 2014’e kadar sürecek.” <br/><br/>Ben eyvah dedim. Çünkü Baba Vanga bildiğiniz kâhinlerden değil. <br/><br/>1911’de Osmanlı vatandaşı olarak Makedonya’da doğan Vanga daha sonra Bulgaristan’da yaşamış. 13 yaşında bir akşam çıkan fırtına onu uzaklara fırlatmış. Yarı ölü olarak bulunduğunda gözleri içine dolan kumlar yüzünden kör olmuş. Önce kaybolan koyunları bulmakla başlayan kâhinliği 30 yaşından sonra onu Avrupa çapında şöhret yapmış. Hatta Hitler’in bile onu ziyarete geldiği, duydukları karşısında Vanga’nın evini çok mutsuz terk ettiği söyleniyor. <br/><br/>Baba Vanga, dünyanın belki de resmî tek kâhiniydi. 1996’da ölümüne kadar Bulgaristan devletinden memur kadrosunda maaş aldı. İşi kehanetti. Hatta yaptığı kehanetler, yanında bulunan bir görevli tarafından kaydediliyor, aldığı paralar Sofya Parapsişizm ve Telkin Bilim Kurumu’ndaki araştırmalar için kullanılıyordu. Yarı peygamber muamelesi gördü. Ünlüler onunla görüşmek için sıraya girdi. <br/><br/>Peki, neler bildi bugüne kadar Baba Vanga? <br/><br/>1979’da şöyle dedi: “Vladimir’in ünü ve şerefi bir buz parçası gibi eriyecek, geriye sadece Rusya’nın görkemli adı kalacak, sonra dünyaya hükmedecek.” <br/><br/>Eğer Vladimir’den kastı Lenin ise Vanga komünizmin çöküşünü ve aynı zamanda Rusya’yı yeniden dirilten Vladimir Putin’i önceden görmüştü. <br/><br/>1989’da Rus televizyonunda “Korkunç, Amerikalı kardeşler, çelik kuşların saldırısıyla çökecekler, kurtlar inlerinde uluyacak ve masumların kanı fışkıracak...” dedi. Ne dediği 11 Eylül 2001’de New York’taki İkiz Kulelere uçakların çarpmasıyla anlaşıldı. İkiz Kulelerin diğer adı da ‘Kardeşler’di. <br/><br/>1990’da ise “George Bush’tan sonraki başkan siyah olacak. Bu Amerika’nın göreceği son lider olacak. Çünkü siyahî liderin göreve gelmesinden kısa bir süre sonra ülke büyük bir ekonomik krize girecek. Kuzey ve güney eyaletler arasında anlaşmazlık çıkacak” demişti.Baba Bush’tan sonra beyaz Clinton gelince Baba Vanga’nın çuvalladığı söylendi. Ama onun kastı oğul Bush ve ardından gelen Obama’ydı. <br/><br/>Baba Vanga kehanetlerini ‘üç harflilere’ sorarak yaptığını söylüyordu. Ölmeden önce kâhinlik yeteneklerini Fransa’da yaşayan 10 yaşındaki bir kıza aktardığını açıkladı. Vanga’nın takipçileri, 24 yaşında olan o kızın 30’unda aktif hale gelmesini bekliyor. <br/><br/>Uzak gelecek ile ilgili birkaç kehaneti şöyle: <b><br/><br/>2023</b> - Dünyanın yörüngesinde hafif bir değişiklik olacak. (<i>Türkiye’deki Cumhuriyet’in 100. yılı kutlamaları yüzünden olabilir mi</i>?) <b><br/><br/>2043</b> - Müslüman bir devlet yeniden Avrupa’nın tek hâkimi olacak. (<i>Tüylerim diken diken oldu</i>) <b><br/><br/>2076</b> - Bütün dünyada sınıfsız komünizm sistemi yerleşecek. (<i>Zaten burjuva kazanacağı kadarını kazanmış olacak</i>) <b><br/><br/>2097</b> - Yaşlanmanın önüne geçilecek. (<i>1978 doğumlulara kötü haber</i>) <b><br/><br/>2167</b> - Yeni bir din başlayacak. (<i>O tarihe kadar ‘Elhamdülillah Müslüman’ız</i>) <b><br/><br/>3797</b> - Dünyanın son yılı... Başka bir gezegende insanlık yeni bir yaşam başlatacak. (<i>Cam kenarı benim</i>)   <b><br/><br/><br/><font size="3">Bunlar da benim kehanetlerim:</font> </b><br/><br/>Ben de Baba Vanga’dan heves edip 2010’la ilgili kehanetlerde bulundum. Tutarsa 2011’in ilk günlerinde “ne dediyse o oldu” manşetleri altında görüşürüz. Tutmazsa zaten kimse hatırlamaz. <br/><br/>- AKP içinden bir Milliyetçi Adalet ve Kalkınma Partisi çıkacak. Cemil Çiçek itirafçı olacak. <br/><br/>- Siyasette iki buçuk parti kalacak: Laikler- demokratlar- milliyetçiler. CHP-DP- DSP-ÖDP-TKP seçimlere Büyük Laik Koalisyon ile girecek. <br/><br/>- AKP ile cemaat birbirine girecek. AKP’ye en muhalif gazete <i>Zaman</i> olacak. <br/><br/>- Ergenekon soruşturmasının son dalgasında Genelkurmay Başkanlığı basılacak. <br/><br/>- Radikal bir grup Kemalist ‘yeter artık’ deyip silahlanarak dağa çıkacak. ‘Kemalist terör’ Milli Güvenlik dersinde iç tehditler arasına girecek. <br/><br/>- Onur Öymen İsrail’e sığınacak. Kemal Kılıçdaroğlu terapi ile Dersim’de katliam emrini Atatürk’ün verdiğini kabul edecek. <br/><br/>- Ertuğrul Özkök’ün yazacağı ‘Yaşam Tarzı İdeolojisi’ kitabı <i>Nutuk</i>’tan ve Turgut Özakman’dan çok satacak. Bu kitap neo- Kemalizm’in ‘Ne Yapmalı’sı olacak. <br/><br/>- Maliye Bakanlığı Doğan Medya Grubu’na vergi cezasını kesen denetçisinin bundan sonra kurumda sadece yazar olarak çalışacağını açıklayacak. <br/><br/>- Genelkurmay’ın hâkim takibinde istihdam ettiği aşçı, şoför, marangoz, elektrikçiden oluşan ekip bir organizasyon şirketi kuracak. Filmlerde oynayacak. <br/><br/>- BKM Mutfak’tan Oğuzhan Koç’un “Domuz gribi ol inşallah” şarkısı yılın en hit şarkısı olacak.</p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://taraf.com.tr:80/makale/9337.htm), [web.archive.org (arşiv bağlantısı)](http://web.archive.org/web/20100126011640/http://taraf.com.tr:80/makale/9337.htm)
