# ‘Sözde TSK’

*Yıldıray Oğur 30.07.2008*

<div class="taraf_structure_2col_1zq">
<div class="margen_n">



 <p><font face="Times New Roman TUR"><br/>
<p>Ergenekon İddianamesi’nden kişisel notlara devam. </p><br/>
<p>(Bu arada gönderdiğiniz ilginç notlar için çok teşekkürler. Onları da uygun bir zamanda tasnif edip değerlendireceğim burada.)</p><br/>
<p>Bugün iddianamenin ‘derinlerine’ doğru tehlikeli bir yolculuğa çıkalım. Ve şu soruya bir cevap aramaya çalışalım: Peki Ergenekon’un askerî kanadı iddianamenin neresinde.</p><br/>
<p>Ama iyice derinlere gitmek için ilk önce derin devlet üzerine başka bir önemli belgeye dönmemiz gerekiyor. Devletin Kutlu Savaş’a hazırlattığı Susurluk Raporu’na…</p><br/>
<p>Savaş, açık bir itirafname olan raporunun bir yerinde devlet adına işlenen fail-i meçhul cinayetlerden bahsederken çok çarpıcı ifadelere yer vermişti: </p><i><br/>
</i><p>“Bu uygulama tüm dünya ülkelerinde olduğuna göre bizde de olacaktır. Ama Hukuk Devleti kuralları içinde bu tip kararlar alınacak ve Devlet ciddiyeti içinde uygulanacaktır. Yoksa… Alaturkalık, basitlik, geri kalmış bir ülkenin ciddiyetten uzak operasyonlarına izin veren bir yapı, ülkemizin gerçekten hak etmediği bir durumdur. Başıboşluk, neticede ve Susurluk kazasının bardağı taşırmasıyla etrafa yayılmış ve devlet sırrı olacak konular gazete makalelerinin ve haberlerinin ana konusu haline gelmiştir. Her şeyin bu kadar kolay ortaya çıkması ve duyulması ise devlet adına yapılan işlerdeki ciddiyetsizliğin en önemli göstergesidir.”</p><br/>
<p>Tam buradan yeniden Ergenekon İddianamesi’ne geçebiliriz. İddianame daha ilk sayfalarında pek çok Ergenekon tutuklusunda ele geçirilen 29 Ekim 1999 tarihinde hazırlanmış ‘Ergenekon Analiz Yeni Yapılanma ve Geliştirme Projesi’ adlı bir ana belgeden bahsediyor: </p><i><br/>
</i><p>“Soruşturma kapsamında elde edilen delillerden ‘ERGENEKON’ terör örgütünün uzun yıllardır ülkemizde faaliyet gösterdiği, 1999 yılında örgütün re-organizasyonuna ihtiyaç duyularak örgütün yapılanması, çalışma yöntemleri, yapılanması vb. hususları içerecek hususların yazılı hale getirildiği ve bu çalışma ile sivil unsurların örgüt içerisinde yer almasının sağlanması gerektiğinin vurgulandığı ve böylelikle 1999 yılından sonra örgütün sivil açılımlar sağladığı görülmüştür.”</p><br/>
<p>Bu durumda Ergenekon, 1996’da Susurluk kazasıyla deşifre olan ‘alaturka’ derin devletin 1999’da yeniden yapılandırılıp “ülkemizin hak ettiği” seviyeye getirilmiş hali mi oluyor? </p><br/>
<p>Bu soruya cevap bulmak için kritik ifade şu: <i>“1999 yılından sonra örgütün sivil unsurlara yer verdiği.”</i> Yani savcı bize çaktırmadan “Bu örgütün belkemiğini askerler oluşturmaktadır” diyor. Ve bu mesaj iddianamenin pek çok yerine adeta gizlenmiş. İşte birkaç örnek:</p><i><br/>
</i><p>“Fakat gerçekleştirdiği bunca eyleme rağmen, ERGENEKON terör örgütünün gizli ve hücre yapılanması, eylemlerin profesyonelliği ve kamu kurumlarındaki yapılanma ve ilişkileri sayesinde eylemlerin ERGENEKON terör örgütü bağlantısının deşifre edilmesi daima engellenmiştir.”</p><br/>
<p>“ERGENEKON terör örgütünün devlet kurumlarında ciddi bir şekilde irtibatlarının olduğu da ortadadır.”</p><br/>
<p>“…Ele geçirilen ‘ERGENEKON-LOBİ’ ve ‘DEVLETİN YENİDEN YAPILANMASI’ başlıklı dokümanlara bakıldığında bu belgelerin öncelikle ERGENEKON terör örgütünün sivil unsurlarının oluşturulması ve örgütlenmesi amacıyla hazırlanıp uygulamaya konulduğu hiçbir tereddüde yer vermeyecek açıklıkta anlaşılmaktadır.”</p><br/>
<p>Yani esas olan askerî unsurlar diyor savcı, sivil unsurlar onların inisiyatifiyle oluşturuyor. </p><br/>
<p>TSK-Ergenekon ilişkisini Genelkurmay Başkanlığı’na da bir birkaç kez soruyor Savcı.</p><br/>
<p>İlk yazışma 2007’nin eylül ayında. Genelkurmay Başkanlığı Adli Müşavirliği “Ergenekon ile alakamız yok” cevabını veriyor. </p><br/>
<p>Sonra eline başka belgeler geçiyor. İlk cevaptan herhalde tatmin olmamış olan Savcı yeniden Genelkurmay’a soruyor. 15 Nisan 2008’de bu kez Genelkurmay Başkanlığı Askerî Savcılığı yazılı cevabında şu ilginç cevabı veriyor: “Genelkurmay Başkanlığı’nca yapılan incelemeler sonucu bazı dokümanlarda Türk Silahlı Kuvvetleri’ne ait olduğu görüntüsü verecek emarelere rastlanıldığı, bu tür uygulama ve çalışmaların Türk Silahlı Kuvvetleri’ni yıpratmaya yönelik planlı ve kasıtlı işlemler olduğu değerlendirilmiştir.”</p><br/>
<p>İşte Savcının ikilemi tam da bu noktada başlıyor. Savcı iddianamenin daha ilk sayfalarından itibaren Ergenekon’u aslolarak askeriye içinde örgütlenmiş bir yapı olarak tanımlıyor. Ama tam da bunu sorduğu Genelkurmay Başkanlığı bu iddiaları reddediyor.</p><br/>
<p>Peki, bir savcı böyle bir ikilemde ne yapar?</p><br/>
<p>Savcılık mesleği neyi gerektiriyorsa onu mu? Kime dokunursa dokunsun, sonuna kadar gitmeye mi? </p><br/>
<p>Tam burada Türkiye gerçekleri devreye giriyor. Ankara güç ilişkileri, soruşturmayla ilgili kamuoyu desteği, hükümet-asker ilişkileri, darbe ihtimalleri vb…</p><br/>
<p>Ve, Savcı burada duruyor. Buradan daha ileriye gitme iradesi olduğunu Ergenekon’u tanımlarken askerî kanada yaptığı imalı vurgularla belli ediyor. Ama daha ileri gitmesi için Genelkurmay’ın kendisiyle işbirliği yapması gerekiyor. Bunu da kırmadan dökmeden yapmak istediği anlaşılıyor Savcının. Ya da Genelkurmay Savcıya gizlice destek veriyor ve soruşturmanın askerî kısmı daha gizli kapaklı (mesela YAŞ’ta tasfiyelerle) yürütülmekte. </p><br/>
<p>İşte tam da burada Savcı bu ‘hassas’ konuyla ilgili iddianamede bir formül buluyor; Ergenekon-TSK bağlantısının geçtiği bölümlerin başına “sözde” ifadesini ekliyor.</p><i><br/>
</i><p>“Yapılan soruşturma kapsamında elde edilen dokümanlar incelendiğinde; Ergenekon terör örgütünün sözde Türk Silahlı Kuvvetleri içinde faaliyet gösterdiği vurgulanmaktadır.”</p><br/>
<p>Peki, Ergenekon’un “Sözde TSK” içindeki uzantılarına ne zaman sıra gelecek?</p><br/>
<p align="right"></p></font></p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://www.taraf.com.tr:80/makale/1388.htm), [web.archive.org (arşiv bağlantısı)](http://web.archive.org/web/20090912064459/http://www.taraf.com.tr:80/makale/1388.htm)
