# 100 yıl 3 gün sonra gelir misin?

*Yıldıray Oğur 23.07.2008*

<div class="taraf_structure_2col_1zq">
<div class="margen_n">



 <p><font face="Times New Roman TUR"><br/>
<p>Takvim yapraklarının arkasını çevirelim. Tarih bize bir şeyler anlatmaya çalışıyor.</p><b><br/>
</b><p>22 TEMMUZ 2007</p><br/>
<p>Genel seçimler oldu. 27 Nisan e-muhtırası, Anayasa Mahkemesi’nin 367 kararıyla kilitlenen demokrasiyi rayına sokmak için gidilen seçimler Cumhuriyet’in oylamasına dönüştürüldü. Beyaz Türkler tatilleri bırakıp oy vermeye koştular. Hudson Enstitüsü planları, artan PKK eylemleriyle yapılıp yapılmayacağı bile son haftaya kadar tartışılan seçimleri yüzde 47 gibi kimsenin beklemediği rekor bir oyla AKP kazandı. Bütün kozlarını CHP-MHP-DYP koalisyonuna oynayan statüko derin bir hayal kırıklığı yaşadı. Bu hayal kırıklığı ile bir süre halka küstüler. Küsmekle kalmayıp hakaret de ettiler. Memleketi terk etmeye çalışan piyanistlerimiz oldu. Onları toplu intihardan “Malezya mı oluyoruz” haberleri uyandırdı. Sonra Şerif Mardin patentli mahalle baskısı argümanlarıyla moral buldular. “Yaşasın korkularımız haklı çıktı. Yaşasın Türkiye’ye şeriat geliyormuş” diye günlerce bağırdılar. Laiklikten yana ekmek bulamayacaklarını anlayanlar Dağlıca’daki baskınla harlanan milliyetçi taşkınlığı kullanıp hükümeti yeterince Türk olmamakla, Erbil’de camları aşağıya indirip, Kerkük’e girmemekle suçladı. Muhalefet cephesi daha sonra hazırlanan sivil anayasa taslağına karşı geri çekildi, şanlı bir 12 Eylül Anayasası müdafaası verildi, bu manzarayı gören Kenan Evren mutluluğun resmini yaptı. Ve son olarak başörtüsü tartışmalarıyla demokrasi ve özgürlük karşıtı tüm irinler döküldü, İdris Küçükömer’in kafasını karıştıracak yeni bir siyasallaşma yaşandı, sağ-sol birbirine karıştı, aslında Türkiye’de en hasından bir faşizmin kol gezmekte olduğu ortaya çıktı. Statükocu cenah için 22 Temmuz kâbusu Yargıtay Başsavcısı Abdurrahman Yalçınkaya’nın AKP için açtığı kapatma davasıyla bitti. Ama tam hukuka saygı kampanyası sürerken çok saygı duyulan hukuk Ergenekon operasyonlarıyla en dokunulmazlara dokundu. Kıyamet koptu. </p><b><br/>
</b><p>28 TEMMUZ 2008 </p><br/>
<p>22 Temmuz seçimleri üzerinden sadece 1 yıl 6 gün geçmişti. Anayasa Mahkemesi AKP’nin yüzde 47 oy aldığı seçimlerden sadece 372 gün sonra bu partiyi kapatıp kapatmayacağına karar vermek için toplanacak. Kapatma kararı verilirse bir yıldır süren ağır çekim darbe başarıyla sonuçlanacak.</p><b><br/>
</b><p>23 TEMMUZ 1908 </p><br/>
<p>Resmî tarihin 2. Meşrutiyet’in ilanı olarak görmezden geldiği 23 Temmuz 1908, vergi isyanlarıyla başlayan bir süreçte Selanik’ten Erzurum’a kadar yürüyüşler, mitingler gibi yaygın, geniş katılımlı toplumsal olayların sonucunda Anayasa’nın ilan edilmesi, parlamentonun açılmasıyla sonuçlanmış bir devrimdi. Said Nursi’den Enver Paşa’ya, Mehmet Akif’ten Tevfik Fikret’e kadar toplumun farklı kesimleri, başta Ermeni örgütler gelmek üzere imparatorluk bünyesindeki halklar istibdada karşı hürriyet mücadelesinde birlikte hareket ettiler, imparatorluğun tüm kentlerinde onbinler hürriyet, eşitlik, adalet ve kardeşlik pankartlarıyla birlikte yürüdüler. 1908 Devrimi sonrasında Türkiye’de birçok parti kuruldu, seçimler yapıldı, yüzlerce dergi ve gazete yayımlandı, grevler gerçekleştirildi ve canlı bir demokratik tartışma ortamı yaşandı. 23 Temmuz’un hürriyeti İttihat ve Terakki’nin otoriter politikalarıyla sona erdi. 1934’e kadar Hürriyet Bayramı adında resmî bir bayram olarak geniş halk kitlelerince kutlanan 23Temmuz’un yıldönümleri, “1923’ten öncesi karanlıktı” diyen Cumhuriyet tarafından 1935 yılında resmî bayram olmaktan çıkartıldı ve 23 Temmuz 1908 onu yapan topluma unutturuldu. </p><b><br/>
</b><p>26 TEMMUZ 2008 </p><br/>
<p>23 Temmuz 1908’den sadece 100 yıl 3 gün sonra. Anayasa Mahkemesi’nin AKP kapatma davasını görüşeceği oturumundan sadece iki gün önce ağır çekim darbenin tamamlanmasına sadece 48 saat var. Demokrasi için daha 48 saatimiz var. </p><br/>
<p>Bugüne kadar beş darbeye şahit olmuş Ankara sokaklarında ilk kez bir darbeden önce darbe karşıtlarının sesleri yankılanacak. </p><br/>
<p>23 Temmuz 1908’den 100 yıl 3 gün sonra bir toplum hürriyet, adalet, eşitlik ve kardeşlik için yeniden sokağa çıkıyor. </p><br/>
<p>26 Temmuz Cumartesi günü saat:16.00’da “28 Temmuz Darbesine” 48 saat kala “Darbeye Dur De” diyenler Ankara’da Sıhhiye’den Koleje doğru yürüyüşe geçiyor. </p><br/>
<p>Tarih bize yine bir oyun oynuyor. 100 yıl sonra… Beş darbeden sonra…</p><br/>
<p>Ağır çekim darbeye karşı, ortaya dökülen Ergenekon çetesine karşı, parti kapatmalara karşı Ankara sokaklarında ses çıkarmanın zamanı geldi.</p><br/>
<p>Yine tek ses, tek renk, tek slogan, tek pankart. Beyazlar içinde. </p><br/>
<p>Meclis’e, siyasete, demokrasiye, özgürlüğüme dokunma demek için.</p><br/>
<p>Adım seslerimizin Ankara’nın her yerinden duyulması için.</p><br/>
<p>5 kez yapamadık. Ama bu kez biz bu darbeyi durdurabiliriz. </p><br/>
<p>100 yıl 3 gün sonra… </p><br/>
<p>Yine gelir misin? </p><br/>
<p align="right"></p></font></p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://www.taraf.com.tr:80/makale/1314.htm), [web.archive.org (arşiv bağlantısı)](http://web.archive.org/web/20090912064441/http://www.taraf.com.tr:80/makale/1314.htm)
