# Affet bizi Sinan Usta!

*Yıldıray Oğur 22.07.2012*

<div class="yazi"><img align="left" alt="Affet bizi Sinan Usta!" border="0" src="http://www.taraf.com.tr/fotoraflar/makaleler/affet-bizi-sinan-usta_625_orijinal.jpg" style="border-right-width:10px; border-color:#FFFFFF"/><p>Dün Başbakan Ataşehir’deki <b>Mimar Sinan Camii</b>’ni açtı. Her yerinde imzası olan bir şehirde Mimar Sinan’ın adını otoban kenarında, çirkinlikler abidesi olan gökdelenlerin arasındaki sıradan bir camiye vermek ahde vefa mıdır emin olamadım. </p>
<p>Muhteşem <b>Süleymaniye</b>’nin arkasında, dikkatsiz gözlerden kaçacak kadar gösterişsiz bir mezarda yatan Mimar Sinan’ın ruhunu, herhalde onun ustalık, kalfalık, çıraklık eserlerini düşününce ancak kumdan kaleler yapma evresine ait gibi duran bir camiye adını vermek değil, onun inci gibi süslediği bir şehri Ataşehir gibi toplu yatakhanelerle, TOKİ zevksizliğiyle berbat etmemek şâd edecektir. </p>
<p>En küçük bir sütun başının bile üzerinde düşünmüş, dantel gibi işlemiş bir mimarın adını taşıyan caminin dış duvarına, kendi adlarını taşıyan selâtin camiler yaptıran padişahların bile aklına gelmemiş, dev bir mermer levha yerleştirip <i>“Usta Sinan sen inşa etmeseydin estetik anlayışımız nakıs kalırdı. Sinan Usta.... <strong>Bu ad, hayırseverlerinden dernek yöneticilerine, müteahhidinden işçisine, mimarından müzehhibine, imamından cemaatine bütün torunlarının yüksek huzurunda sana muhabbetlerini ve saygılarını gösterebilmek içindir.</strong> <strong>Seni sevdiğimizi bil diye, Bu topraklara nakşettiğin sebillerden akan su gibi aziz ol...”</strong></i><strong> diye çalakalem yazılmış köşe yazısı gibi akıp giden kitabede, <i>“Seni sevdiğimizi bil diye” </i>gibi lümpenliğin,<i> “Sinan Usta”</i> mesafesizliğinin altına <i>“Recep Tayyip Erdoğan, Başbakan...”</i> diye imza basmayı akledenlere, Mimar Sinan’ın mühründe ne yazdığını hatırlatalım: </strong><strong>el Fakir, el Hakir Sinan.</strong><strong></strong></p>
<p>***</p>
<h3>Yok, o senmişsin usta...</h3>
<p><strong><br/>Son yazımda her AK Parti kongresinde, Başbakan’ın yüzüne karşı okunan, <i>“Bir adam sevmişiz, o sensin usta”</i> diye bir şiirden bahsetmiştim. Çok merak eden çıktı. Aşağıda. Şimdiden söylüyorum bu Şebnem Kısaparmak şiirlerinden hâllice olan arabesk şiir insanda hem maddi hem de manevi bir “böğğ” hissi uyandırdığı gibi, Başbakan Erdoğan’la ilgili içinizdeki her türlü sempatiyi de ânında silip götürme gibi komplikasyonlara neden olmakta. Şiirin manasını tam idrak edebilmek için muhakkak o kongrelerde hançerelerini yırtarcasına okuyan il başkanlarının, partililerin ağzından dinlemek gerek. Buyurun: </strong></p>
<p><i></i> </p>
<p><i>Ne bir kelam ne bir söz izah eder</i><i></i></p>
<p><i>Bir adam biliriz, o sensin usta</i><i></i></p>
<p><i>Bir söz bir anlamsa derin izlerin</i><i></i></p>
<p><i>Manada ağlatır kara gözlerin</i><i></i></p>
<p><i>Kâh bir ceylan, kâh bir aslan sözlerin</i><i></i></p>
<p><i>Bir adam biliriz, o sensin usta</i><i></i></p>
<p><i>Bir adam sevmişiz, o sensin usta</i><i></i></p>
<p><i>Her fidan senden su bekleyip durur</i><i></i></p>
<p><i>Damla damla gönle kükreyip durur</i><i></i></p>
<p><i>Seni yüreklere ekleyip durur</i><i></i></p>
<p><i>Bir adam biliriz, o sensin usta</i><i></i></p>
<p><i>Bir adam sevmişiz, o sensin usta</i><i></i></p>
<p><i>Muhabbet tapusu verdin her cana</i><i></i></p>
<p><i>Kelamın işledi damara, kana</i><i></i></p>
<p><i>Oğul dedi, oğul dedi sana her baba ana</i><i></i></p>
<p><i>Bir adam bilmişiz, o sensin usta</i><i></i></p>
<p><i>Bir adam sevmişiz, Bir adam sevmişiz, o sensin, o sensin usta</i></p>
<p>***</p>
<h3>Vatan yahut twitter</h3>
<p>Mevsimlerden yaz, vakitlerden Ramazan. Beklenir ki memlekete bir rehavet çöksün, ruhlar dinginleşsin, sertlikler törpülensin, ruhlarımız hafiflesin.</p>
<p>Ne yazın sıcağı ne Ramazan’ın manevi iklimi kâr etmedi. Sorun bizde mi diye dün modern zamanların el altındaki sosyolojik gözlem laboratuarı olan twitter’ın en çok konuşulan konularının dünya ve ülkelere göre sıralandığı Trending Topics (TT) listesine şöyle bir baktım.</p>
<p>Buyurun manzaraya</p>
<p>Önce <b>ABD</b>. Önceki gün sinemada feci bir katliamın yaşandığı, kasım ayında sandık başına gidecek ülkenin TT listesinde ilk üç sırayı alan hashtagler şöyle: </p>
<p><b><br/># FavoriteLinesInClass</b>: Bizde de zaman zaman nükseden okul nostaljisi. Herkes sınıflarda en favori laflarını yazıyordu gün boyu. Çişim geldi çizgisinde bir yaratıcılıkla. </p>
<p><b><br/> #NamesInYourPhone</b>: Telefonundaki isimlerden en çok RT alan isim: Sakın açma!</p>
<p><b><br/>#WaysToPissBlackPeopleOff</b>: Siyahi insanların çileden çıkarmanın yolları. Siyahi kullanıcıları tweetleri çoğunlukta. En favorilerden biri: Obama’yı kötüle. </p>
<p><b><br/> </b>#<b>My God is a MIGHTY God</b>: Rihanna’nın başını çektiği hashtagde Amerikalılar Benim Tanrım öyle bir kudretlidir ki temalı mesajlarla imanlarını parlatmakta.</p>
<p>Batılı ülkelerin TT’lerinde mavradan başka bir şey yok. Bize benzeyen bir Müslüman ülke olarak <b>Malezya</b>’ya bakalım:</p>
<p>#<b>PeopleIWantToBukaPuasaWith</b>: Buka Puasa Malaycada iftar demek. Kimle iftar etmek isterdiniz sorusuna cevaplarla geçirmiş Malezyalılar dünü. </p>
<p>Ve dün sabah itibarıyla <b>Türkiye</b>: </p>
<p><b><br/>#Buvatanbizim</b></p>
<p><b><br/>#Türkün Türkten başka dostu yoktur.</b></p>
<p><b><br/>#Tutulduk Bir Sevdaya Adı Fenerbahçe </b></p>
<p><b><br/>#Sol Yanım Beşiktaşım </b></p>
<p><b><br/>#Şereftir Seni Sevmek Galatasaray</b></p>
<p>Twitter’ın içine 70’lerin duvar yazısı ruhunu kaçırdık sonunda. Kim TT olursa burası ondan sorulur. Minik mavi bir kuş vardı...</p>
<p><b><br/>yildirayogur@gmail.com</b></p>
</div>

Kaynak: [taraf.com.tr](http://www.taraf.com.tr/yildiray-ogur/makale-affet-bizi-sinan-usta.htm), [web.archive.org (arşiv bağlantısı)](http://web.archive.org/web/20130709152630/http://www.taraf.com.tr/yildiray-ogur/makale-affet-bizi-sinan-usta.htm)
