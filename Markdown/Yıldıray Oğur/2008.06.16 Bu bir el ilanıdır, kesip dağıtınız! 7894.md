# Bu bir el ilanıdır, kesip dağıtınız!

*Yıldıray Oğur 16.06.2008*

<div class="taraf_structure_2col_1zq">
<div class="margen_n">



 <p>En baştan söyleyeyim okumaya hazırlandığınız bu yazı bir köşe yazısı değildir. Yazacak pek bir şey de kalmadı zaten. En azından ortaya dökülen Paksüt-Başbuğ görüşmesi sonrasında, medyanın aldığı tutumu, Genelkurmay’ın açıklamasını da gördükten sonra. <br/>
<br/>
O yüzden de ilk bakışta size bir köşe yazısı olarak görünen bu yazı aslında bir el ilanıdır. Ve bu bildiri az önce bu gazeteyi aldığınızda elinize de siz fark etmeden tutuşturuldu.<br/>
<br/>
Ateş topu artık sizde. İsterseniz gazetenin bu kısmını hemen yırtıp atabilir, beladan da ve sorumluluktan da hemen kurtulabilirsiniz. <br/>
<br/>
Yok, sıcak yaz günlerinde demokrasimiz, ortak geleceğimiz için fedakârlık yapmaya, konforunuzdan taviz vermeye sahiden kararlıysanız o halde lütfen dikkatle okumaya devam edin. Ama hemen en baştan söyleyeyim bu ilanla yakalanırsanız sizi tanımayız. <br/>
<br/>
?imdi en önce yan tarafta gördüğünüz makas hizalarından bildiriyi özenle kesin.<br/>
Sonra sokakta gözünüze kestirdiğiniz favori bir darbesi olmayan birinin yanına usulca yaklaşın. Kapkaççı olduğunuzu, bir şey sattığınızı falan düşünüp kayıtsız kalabilirler. Yılmayın. Ona doğru gülen ve kararlı bir yüzle az önce kestiğiniz bildiriyi uzatın. <br/>
<br/>
İşiniz burada bitmiyor. Buruşturup bir kenara atmasın hemen diye bir süre arkasından da takip etmelisiniz. Çünkü bu bildirilerden sadece 25 bin adet basıldı bugün. Her biri çok kıymetli. Paramız az. <br/>
<br/>
Eğer sokağa çıkıp dağıtma imkânınız yoksa, yine makas hizasından özenle kesip, okuldaki, işyerinizdeki panonuza asabilir ya da buzdolabınızın üzerine yapıştırabilirsiniz.<br/>
<br/>
Çünkü 21 Haziran’ı unutmamalı, unutturmamalıyız. <br/>
<br/>
Peki, yılın en uzun, en aydınlık, en güzel günü 21 Haziran’da bu yıl ne mi olacak? ?öyle söyleyeyim; 50 yıldır bir türlü yapmaya cesaret etmediğimiz bir şeyi yapmak için toplanacağız. <br/>
<br/>
Gözümüzün önünde cereyan eden ağır çekim darbeye karşı ses çıkarmak, halkın yüzde 50’sinden fazlasının oyunu almış iki partiye açılan kapatma davalarına, Anayasa Mahkemesi’nin Meclis’i hükümsüzleştirdiği kararına karşı ilk sivil tepkiyi vermek için toplanacağız. <br/>
<br/>
Yaz boyunca sürecek ve onlarca sivil toplum örgütü, girişimi ve siyasi partinin destek verdiği Darbeye karşı 70 milyon Adım kampanyasının ilk adımlarını atmak üzere 21 Haziran saat 17.00’de Tünelden Taksim’e yürüyeceğiz.<br/>
Gelir misin? <br/>
<br/>
<br/>
21 Haziran’da Darbeye Karşı Ses Çıkar!<br/>
<br/>
21 Haziran 2008 Cumartesi günü, yılın en uzun, en aydınlık en beyaz günü. <br/>
İşte o gün 50 yıldır cesaret edemediğimiz, hep geç kaldığımız bir şeyi yapmak için toplanacağız.<br/>
Demokrasiden, adaletten, özgürlükten yana ve darbeye karşı bir ses çıkartmak için.<br/>
O sesi 27 Mayıs 1960’da çıkaramadık. Bir başbakan gözlerimizin önünde asıldı.<br/>
27 Mayıs’a sessiz kalışımızın bedelini 12 Mart 1971’de hayatlarının en güzel çağındaki gençler ödedi.<br/>
Yine sessizliğe gömüldük. Ve o sessizliğin de bir bedeli vardı. 12 Eylül 1980’de yüz binlerce genç o bedeli ödedi, biz yine sessizce izlerken. <br/>
Tarih tekerrür etti. 12 Eylül 1980’nin sessizliğine doğan kızlar 28 ?ubat 1997’de üniversite kapılarından başörtüleri yüzünden geri çevrildi, kaçınılmaz bedeli bu kez onlar ödedi.<br/>
Sessizdik. Sessizliğimiz cesaret verdi. 27 Nisan gecesinin sessizliğini bir e-muhtıra bozdu. Karanlıklar içinde sessizce Susurluklar, ?emdinliler oldu, Ergenekonlar kuruldu, Savcılar linç edildi. Sessizliğimizden cesaret alanlar hukukun arkasına saklanıp siyaseti tehdit ettiler.<br/>
?imdi yılın en uzun ve en güzel günü şehrin orta yerinde sessizlik yeminlerimizi demokrasiden, vicdandan, adaletten yana derinlerden gelen bir uğultu sesiyle bozuyoruz. <br/>
Kepenkleri indiriyoruz, televizyonu kapatıyoruz, yemeğin altını söndürüyoruz, işimizden izin alıyoruz birlikte İstiklal Caddesi boyunca bir akşamüstü yürüyüşüne çıkıyoruz.<br/>
Tek renk, tek slogan, tek pankartla. Beyazlar içinde. Bir daha karanlıklar üzerimize çökmesin diye, <br/>
Kırıp dökmeden, kimseyi üzmeden olan bitenden rahatsız olduğumuz bilinsin diye,<br/>
Yıllardır süren sessizliğimizin bedelini bir daha çocuklarımız ödemesin diye,<br/>
Biliyoruz çok geç kaldık ama daha da geç kalmayalım diye,<br/>
Bu kez iş işten geçmesin, ağır çekim darbe amacına ulaşmasın diye,<br/>
Demokrasiden, siyasetten, özgürlükten, yeni bir sivil anayasadan yana; yargı darbesine, darbe tehditlerine karşı vakur bir ses çıkarmak için, ilk sivil bir uyarıyı vermek için, <br/>
Yargı darbesiyle işlevsizleştirilen meclise dokunmayın demek için,<br/>
21 Haziran 2008 günü, yılın en uzun, an aydınlık, en güzel, en berrak günü bir akşamüstü şehrin orta yerinden, Tünel’den Taksim’e doğru sessizlikten bir ses olup yürüyoruz. <br/>
Gelir misin?<br/>
<br/>
DARBEYE KAR?I 70 MİLYON ADIM <br/>
(Destek verenler: Küresel Eylem Grubu, Genç Siviller, MAZLUM-DER, DTP, Irkçılığa ve Milliyetçiliğe Dur De, DSİP, Türkiye Gönüllü Teşekküller Vakfı, SDP, Sosyalist Parti Girişimi, Barış Meclisi Aktivistleri, LAMBDA Aktivistleri, Siyasal Ufuk Hareketi...) <br/>
<br/>
16.06.2008</p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://www.taraf.com.tr:80/makale/932.htm), [web.archive.org (arşiv bağlantısı)](http://web.archive.org/web/20090913025114/http://www.taraf.com.tr:80/makale/932.htm)
