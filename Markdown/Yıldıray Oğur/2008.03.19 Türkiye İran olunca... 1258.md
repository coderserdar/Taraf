# Türkiye İran olunca...

*Yıldıray Oğur 19.03.2008*

<div class="taraf_structure_2col_1zq">
<div class="margen_n">



 <p>Korktuğunuz başınıza geldi işte. Hem de korktuğunuzu siz kendi başınıza getirdiniz. Yıllarca bağırdınız, çağırdınız, ‘olmasın’, ‘olmayacak’ dediniz, ‘onlar oraya gitsin’ diye yer gösterdiniz. Ama oldu işte. Sonunda burası sahiden İranlaştı. Ilımlı İslam rejiminden korkanların başına Kemalist şeriat rejimi geldi. Eserinizle gurur duyabilirsiniz.<br/>
İranlaşan Türkiye’den son haberler. Taraf muhabiri zamanın ve mekânının iç içe geçip hükümsüzleştiği, aynalardan resmimizi görüp kendimize çeki düzen verelim diye ortaya çıkmış araftaki o ülkeden bildiriyor.<br/>
Humeyni’ye hakaret eden kliplerden dolayı YouTube yine kapalı. Zaten Humeyni’yi eleştirmek bile beş yıldan başlıyor.<br/>
Temel insani ve kültürel hakları için mücadele eden Güney Azerbaycan Partisi hakkında kapatma davası var, parti sürekli saldırı ve baskı altında.<br/>
İktidardaki parti Anayasa Koruyucular Konseyi’nin “aksini düşünen bile mürted olur” hükmüne karşı kadınlara başörtü takma zorunluluğunu en azından üniversitelerde kaldırmak için bir adım attı. Maslahat Konseyi Baş Kadısı da iktidar partisi hakkında kapatma davası açtı. <br/>
Zaten kapatma davasına gerekçe olsun diye aylardır rejim yanlısı gazete ve televizyonlarda “?ok. Tahran’ın göbeğindeki Park-ı Lale’de elele tutuşan çift”, “Moin Üniversitesi’ne kızlar başı açık giriyor” haberleri, “gizli kameralarla deşifre edilen yasadışı doğum günü partisi”, “anaokulunda başını açarak öğrencilere kötü örnek olan öğretmenlerin gizli kamera görüntüleri” yayınlanıp duruyordu.<br/>
Baş Kadı’ya zaten bu haberleri alt alta koyup, aralara da “din elden gidiyor” çığlıkları yerleştirmek kalmıştı. Kadı partiyi şia mezhebindeki takiyye yöntemini kullanarak görünüşte dini bütün görünüp, aslında sinsi bir şekilde İslam Cumhuriyeti’nin altını oymakla, ülkeyi laik demokratik bir rejime doğru taşımakla suçladı. <br/>
Kapatma haberi İran devrimini yapan ama seçimlerden yana kısmeti hep kapalı olmuş İslami Halk Fırkası taraftarları ve yöneticileri arasında sevinçle karşılandı. Haber duyulunca parti merkezlerinden tekbir sesleri duyuldu, partililer ünlü ?eriat mitinglerinin meşhur sloganı “İran ?eriattır, ?eriat kalacak”, “İran Türkiye olmayacak” diye bağırdılar. Kutlamalar kapsamında parti merkezinde aşure yapılıp dağıtıldı.<br/>
İktidar partisinin üzerinde yükseldiği Tebriz, İsfahan sermayesinden hazzetmeyen rejimin besleme burjuvazisi kapatma davasını Hazar ev partilerinde yemeklerde şerbetlerini havaya kaldırarak kutladı. Muhafazakâr Ayetullahlara yakın bir holdinge de “artık şuramıza kadar geldi, toptan kapatacağız bunları, aman dikkat kriz miriz çıkabilir” diye önceden haber verildi. Onlar da paralarını İran Riyali’nde tutmayıp, Tahran Bank’ta kâr payı hesaplarına yatırdılar.<br/>
İran’daki basın ve televizyonları elinde bulunduran medya tekeli Baş Kadı’yı Halaskar-ı İslam ilan etti. Gazetelerin yazarları kapatma komedisini savunmak, bunu hukuk içindeymiş gibi göstermek için türlü taklalar attılar. Aynı köşe yazarlarının kapatmayı kutlamak için İran’ın meşhur gizli ev partilerinde Sibel Can şarkıları eşliğinde göbek atma görüntüleri ise artık kaçak yollardan girilebilen YouTube’a düştü bile.<br/>
Bu yazarlar arasında “Ama onlar da İslam devrimini içlerine sindirselerdi. Bizimkilerle uzlaşsalardı” diye meydan okuyan yazılar yazanlar da var, El-Cumhuru İslam gazetesinin değişmez başyazarı gibi “Kapatma yetmez bunları vinçlere takıp asmalı, olmadı recm etmeli” diyen de. <br/>
Ama şüphesiz en ilginç yazılar, önceleri sıkı bir laik demokratken birden hidayete eren ve en radikal rejim yanlısı gazetede Halkın Mücahitleri itirafçısı kıvamında eski arkadaşlarını gammazlayan yazılar yazmaya başlayan Ahmedi Hakan’ın “ay ben demiştim, şimdi oh olsun, ama demokratım da” yazıları olsa gerek. <br/>
Kendisinin yakın arkadaşı Abdullatifi Shener’e ise olası bir geçiş hükümetinin Nihat Erim’i gözüyle bakılıyor. Geçen yaz yapılan genel seçimlerde “sen kenara çekil, elimizin altında dur, ne olur ne olmaz” denilerek siyasete “cool adam” arası verdirilen bu hırslı siyasetçinin kapatma davası sonrası açıklamaları için en iyi benzetmeyi demokrat eğilimli Bertaraf gazetesinin arka sayfa yazarı yaptı: Varlık Vergisi’ni ödeyemeyen gayrimüslimlerin mallarını ucuza kapatma derdine düşmüş taşralı kurnaz tüccar.<br/>
Kimse yasadışı ses kayırlarını dinlemesin, gerçekleri öğrenmesin, ahlakını bozmasın diye kapatılan YouTube sitesine bu aralar Kum Medreseleri’nin eski baş imamının “kapatma davasını duydum, şükür namazımı kıldım, oh dedim yattım” ses kaydı da düştü. <br/>
İran Komünist Partisi TUDEH ise kapatmaya karşı “ama siz de bizim kapatmamıza ses çıkartmamıştınız, zaten çok da kapitalistiniz, şimdi oylarınız artacak ama ne diyelim, hukukun üstünlüğü ama, ama, ama, falan filan” şeklinde bir açıklamayla tepki verebildi.<br/>
Kapatmaya karşı tek âmâsız tepki ise düşünenin halinden anlayan Güney Azerbaycan Partisi’nden geldi.<br/>
Davanın zamanlaması da dikkat çekti. Kapatma davası ucu rejim muhafızlarına kadar uzanan, ismini ünlü İran efsanesi Simurg’dan alan İran derin devletine dönük operasyonlar sürerken, sürpriz isimler de operasyon kapsamında gözaltına alınacakken yapıldı. Çete İslam devrimin 30. yılında 2009’da darbe yapmayı planlıyordu.<br/>
İran halkı korku ve tedirginlik içinde gelişmeleri takip ediyor. Mikrofonlarımıza konuşan bir İranlı “3. dünya ülkeleri gibi olduk, Türkiye’den bir farkımız kalmadı” dedi.<br/>
Gelişmeler şimdilik bu kadar. Yayınlarımızda zaman zaman İranlaşan Türkiye’ye canlı bağlantılar yapacağız.<br/>
 İran olmama uğruna Türkiye’yi İranlaştıranlar titreyip kendisine gelsin diye.<br/>
<br/>
19.03.2008</p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://www.taraf.com.tr:80/makale/163.htm), [web.archive.org (arşiv bağlantısı)](http://web.archive.org/web/20090912064604/http://www.taraf.com.tr:80/makale/163.htm)
