# Bu ülkede her şey olabilirsiniz ama rezil olamazsınız(*)

*Yıldıray Oğur 05.04.2012*

<div class="yazi"><img align="left" alt="Bu ülkede her şey olabilirsiniz ama rezil olamazsınız(*)" border="0" src="http://www.taraf.com.tr/fotoraflar/makaleler/bu-ulkede-her-sey-olabilirsiniz-ama-rezil_7848_orijinal.jpg" style="border-right-width:10px; border-color:#FFFFFF"/><p>Bu yazı daha önce okumayanlar için birkaç ekleme dışında ikinci baskı olacak. Ama 12 Eylül 2010 Referandumu’ndan önce referandumda Geçici 15. Madde’nin kalkmasıyla Evren ve arkadaşlarının yargılanamayacağını, bunu diyen “Evet”çilerin ve “Yetmez Ama Evet”çilerin yalancı olduğunu, herkesi enayi yerine koyduklarını söyleyenleri dün 12 Eylül davasının görüldüğü mahkeme önünde görünce yeniden yayımlamanın bir mahsuru olmadığına karar verdim. </p>
<p>Fikirlerini değiştirmeleri iyi bir şey ama keşke bunu memleketin balık hafızalı oluşuna güvenerek değil, enayi, yalancı dedikleri insanlardan özür dileyerek, kendileriyle hesaplaşarak yapsalardı. </p>
<p>Memlekette siyasi körlüğün, anti-AKP’lilikten malul zihnî sefaletin, fikren boşa düşmenin, çuvallamanın bir tarihi yazılacaksa küçük bir giriş olsun bu da. Tekmili birden ve resimli 12 Eylül Referandumu ve sonrasında 12 Eylül davası için ne demişlerdi:<br/><br/>• “Siyasal iktidar 12 Eylül darbesiyle ‘hesaplaşmayı’(!) gündemine almış bulunuyor; üstelik yoğun bir duygu sömürüsü eşliğinde şiirlerle ağıtlarla, gözyaşlarıyla birlikte... Burada 12 Eylül’le bir ‘hesaplaşma’ kesinlikle yok. Ama öyle anlaşılıyor ki içten olmayan ve ince bir ‘hesaplama’ sözkonusu...” (<b>DİSK</b>)<br/><br/>• “12 Eylül’cülerin yargılanması tam bir aldatmacadır. Varlığını 12 Eylül’e borçlu olan AKP iktidarının ‘demokratlık’ ve ‘özgürlükçülük’ taslamasına izin vermeyeceğiz. Dünkü 12 Eylülcülerle birlikte bugünkü 12 Eylülcülerden de hesap soracağız.” (<b>İlhan Cihaner- İmzacısı olduğu bildiriden</b>) </p>
<p>• “Anayasa değişikliğine ‘Evet’ dersek...12 Eylül’ü yapanlara yargı yolu açılacakmış. Bunu söyleyenlere sadece şunu demek isterim: Siz kimi kandırıyorsunuz? 12 Eylül’ü yapanları köşklerinde ağırlayanların, işin bu ‘zamanaşımı’na zerre kadar dikkat kesilmediklerini sanacak kadar enayi miyiz biz.” (<b>Ahmet Hakan- <i>Hürriyet</i></b>)<br/><br/>• “Memleket<b> </b>bildiğin enayi yerine konuyor. 12 Eylül hesaplaşması martavalını alan yürüyor.” (<b>Ece Temelkuran- <i>Habertürk</i></b>)<br/><br/>• “AKP’nin bu meseleyi bir demokratikleşme ve 12 Eylül’le, darbecilikle hesaplaşma gibi yutturmaya çalışmasının, nasıl olup da sol adına savunulabildiğidir. Sanırım ileride insanlar böyle bir budalalığın nasıl yapılabildiğini izah etmekte çok zorlanacaklardır.” (<b>Oğuzhan Müftoğlu- <i>Birgün</i></b>)</p>
<p>• “İsteyen, bu Anayasa değişikliği paketinin 12 Eylül ile bir şekilde hesaplaşma olduğu hayaline kendini kaptırabilir.” (<b>Nuray Mert- <i>Hürriyet</i></b>)</p>
<p>• “Ortada 12 Eylül generallerinden sorulacak bir hesap zırvalığı da kalmadığına göre ne yapacaksınız?” (<b>Sırrı Süreyya Önder</b>)</p>
<p>• “AKP’nin 12 Eylül’le hesaplaşacağız söylemi yalanların en büyüğüdür. AKP, bu söylemiyle 12 Eylül’ün yarattığı mağduriyetleri sömürmekte buradan rant devşirmektedir.” (<b>BDP- Boykot bildirisinden</b>)<br/><br/>• “12 Eylül Anayasası ile hesaplaşma olarak pazarlanmaya çalışılması, daha önce de benzer örneklerini gördüğümüz, halkı aptal yerine koyan, aldatmaya ve kandırmaya dayalı AKP tarzı politik bir hamledir.” (<b>TKP</b>)<br/><br/>• “AKP 12 Eylül’ü yargılayamaz. Unutulmamalıdır ki 12 Eylül 1980’de hukukun boğazına yağlı urgan geçiren vicdansızlarla 12 Eylül 2010 tarihinde adaletin terazisini kıran bozguncu zihniyetin aynı alanda kümelendiklerini ve benzer hedefler taşıdıklarını bir gün herkes görecek ve mutlaka idrak edecektir.” (<b>Devlet Bahçeli- MHP</b>)<br/><br/>• “Pakette Geçici 15. Madde’nin olması benim oyumun renginin belli olması anlamına gelmemeli. O kadar basit değil. Toplumun çeşitli kırılmaları var. Bu kırılmaları Anayasa’nın 15. maddesini kaldırıyoruz dediğimizde çözebiliyor muyuz?” (<b>Nimet Tanrıkulu- 78’liler Vakfı- 12 Eylül Davası’nda müdahil oldu.</b>) <br/><br/><b>(*)</b> Murathan Mungan’ın harika sözü.<br/><br/><b>yildirayogur@gmail.com</b></p>
</div>

Kaynak: [taraf.com.tr](http://www.taraf.com.tr/yildiray-ogur/makale-bu-ulkede-her-sey-olabilirsiniz-ama-rezil.htm), [web.archive.org (arşiv bağlantısı)](http://web.archive.org/web/20130709134532/http://www.taraf.com.tr/yildiray-ogur/makale-bu-ulkede-her-sey-olabilirsiniz-ama-rezil.htm)
