# Demokrasimiz Arda’nın ayakları altında

*Yıldıray Oğur 19.06.2008*

<div class="taraf_structure_2col_1zq">
<div class="margen_n">



 <p>“Bir pazar günü futbol maçı varken devrim yapmak mümkün mü,” diye sorar Umberto Eco. <br/>
<br/>
Peki, önümüzdeki cuma gecesi Türkiye Milli Takımı’nın Avrupa ?ampiyonası’nda çeyrek final maçı varken darbe yapmak size mümkün gelmiyor mu?  <br/>
<br/>
Anayasa Mahkemesi üyelerinin yerinde olsaydım tam milli maç saatinde yani cuma akşamı saat: 21.45’te AKP kapatma davasını görüşmek üzere acil olarak toplanırdım. <br/>
<br/>
İyi de maç ne olacak? Mahkeme üyelerinin canı da can değil mi? Onlar da bu milli heyecanı ekranları karşısında yaşamak istemezler mi?<br/>
<br/>
Tabii ki bu onların en doğal vatandaşlık hakkı. Ama zaten kapatma davasında da konuşulacak pek bir şey de kalmadı geriye. Bu saatten sonra raportör olarak Hakan ?ükür bile atansa maçın skorunu etkileyemez: 9–2 <br/>
<br/>
Tabii hukuk bu, futbol topu misali, yuvarlak, sonucu kestirilemiyor. Bir bakıyorsunuz ki,  Tanrı’nın eliyle Maradona gibi üstün yetenekler 367 derecelik açıyla golleri çakıveriyor. <br/>
<br/>
Yani o gece bir üyenin vicdanı formunun zirvesinde olur da, bireysel becerileriyle skoru 8’e 3 taşırsa şaşmamak gerek. Tabii neticeyi değiştirmez bu bireysel yetenekler. Çünkü sorun köklü bir sistem sorunu. Sorun teknik yetersizlikler, oyuncuların özel hayatlarına dikkat etmemesi, işlerine duygularını karıştırmaları, bir türlü profesyonel olamamaları. Sorun daha neler neler. <br/>
<br/>
Yani demokrasimizin şansı,  milli takımımızdan düşük. Çeyrek finalden Avrupa’ya veda edeceğimiz kesin gibi.<br/>
<br/>
O yüzden mahkeme üyelerimiz hukuku, kanunu, anayasayı en azından bir kapatma davası maçı boyunca kafalarına takmadan rahat rahat ekran karşısındaki yerlerini almalılar. Zaten bir yıldır adalet dağıtmaktan, 367 gibi kararlara kafa yormaktan zihinleri yorulmuştur, biraz kafalarını da boşaltmış olurlar. <br/>
<br/>
Onların da hakkı değil mi geyik muhabbeti çevirmek? “Peki, Meclis seçimlerin 20 yılda bir yapılmasına karar verirse, ne yaparız” tadındaki tatlı sohbetlerini “Peki, dünyanın en iyi kalecisi Petr Cech elinden topu kaçırsa, Arda, Nihat golleri atarsa, skor 70. dakikadan sonra 2-0 dan, 3-2’ye taşınırsa” formatında sürdürmelerinden daha insani bir şey var mı?  <br/>
<br/>
Tam havasına girmek için ise önerim; mahkemenin sinemaya benzeyen o karanlık, loş salonunun duvarındaki “İnsan hakları ve özgürlükler insanlığın onur ve erdemidir” yazısının üstünü tamamen kapatacak dev bir ekrandan izlenmesi maçın.<br/>
  <br/>
Çekirdek, cips falan da alınır, hatta Ahmet Necdet Sezer’in atadığı üyeler güvenlik kameralarını kapattırıp içeriye gizli gizli bira bile sokabilirler.<br/>
<br/>
Hazır kameralar kapatıldı, dışarıdan misafirler de çağrılabilir mahkemedeki maça. Mesela Başkanvekili Osman Paksüt sık sık görüştüğü, aralarında medeni ilişkiler olan arkadaşlarını rahatlıkla çağırabilir mahkemedeki maça. <br/>
<br/>
Eğer bu davet de malum medyada yine kötücül şüphelere neden olursa Paksüt ve eşi, Ankara Tenis Kulübü’nde sadece Murat Yetkin’in davetli olduğu bir basın toplantısı düzenleyip  “Mahkeme salonunda bira içip maçı izledik” gibi tatmin edici bir açıklama yapıverirler, dert değil.<br/>
<br/>
‘Hazır bu kadar düzenek kurulmuş mahkemede, Bayan Paksüt de  Belediye’de birlikte çalıştığı Melih Gökçek’i de çağırmalı mahkemedeki maça. Paksüt’ün büyük dedesi Kel Ali’nin İstiklâl Mahkemeleri’nden arkadaşı Kılıç Ali’nin torunu Altemur Kılıç da unutulmamalı.<br/>
<br/>
O gece eğer yine Arda coşup, yarı finalin kapıları Türkiye’ye açılır gibi olunca hemen ışıklar açılıp toplantı formatına dönülmelidir.<br/>
<br/>
Özgürlük, insan hakları yazısının üstündeki perde toplanır, yerlere atılmış bira kutuları, çerezler süpürülür, misafirler arka kapıdan gönderilir ve kapatma kararı açıklanmak üzere Ankara’da kalmış gazeteciler çağrılır. <br/>
<br/>
Hazır maç için Hasan Cemal, Ali Bayramoğlu, Fehmi Koru falan da Viyana’dayken, hazır AKP’liler elenme sendromuyla karıştırılmış yarı final sarhoşluğundan ne olup bittiğini anlayamayacak bir vaziyeteyken, AKP’nin kapatılmasının ancak ikinci haber olacağı bu tarihi an kaçırılmaz, malum ilan edilir.<br/>
<br/>
Gerisini zaten medya halleder. Sokaklarda bayraklarıyla yarı finali kutlayan vatandaş görüntülerinin üzerine başlıklarını atar: <br/>
“Kapatma kararı tüm yurtta, Kuzey Kıbrıs Türk Cumhuriyeti’nde ve dış temsilciliklerde sevinç gösterileriyle karşılandı.”  <br/>
<br/>
Viyana’dan Rıdvan Dilmen’e de kapatma kararı yorumlatılıp işin suyu çıkartıldığında öfkeli vatandaşlar da artık tamamen pelte kıvamına gelmiş olur. Üstüne “Futbol kitlelerin afyonudur” diyen Umberto Eco ile kurulacak canlı bir telefon bağlantısı bile gözlerini açamaz. <br/>
<br/>
Tabii riske girip “yarı final maçı da beklense daha iyi olmaz mıydı, o pelte kıvam daha koyulaşmaz mıydı” diyenler çıkabilir. Haklıdırlar ama top da hukuk gibi yuvarlaktır hatırlatalım yeniden. <br/>
<br/>
Ayrıca bu milli takım oyuncularına da rejimimizin pek güveni kalmamıştır. Bazılarının annelerinin başörtülü olması yetmezmiş gibi, seferî olmalarına rağmen topluca Cuma namazına gittikleri de tespit edilmiştir. Bir de Çek maçının kahramanı Arda Turan’ın maçtan sonra en kritik canlı yayında “?imdi eğlenecek misiniz” diye soran spikere, “Yok şimdi şükretme zamanı, kapanıp Allah’a şükredeceğiz” demesi tehlikenin farkındalığını arttırmıştır. <br/>
<br/>
Cumhuriyet Çalışma Grubu’ndaki uzmanların üzerinde çalıştığı en kötü senaryo şudur: Final maçının 90. dakikasında Arda Turan galibiyet golünü atar, sevinç içinde Emre’ye ve Servet’e doğru koşar,  hep birlikte formalarını kaldırırlar: “AKP KAPATILMASIN, BA?ÖRTÜSÜNE ÖZGÜRLÜK”  İşte o golü Cumhuriyet de zor çıkarır. <br/>
<br/>
Arda Turan! Demokrasimizin geleceği ayaklarının altında. Tehlikenin farkında mısın?<br/>
<br/>
18.06.2008</p>
<br/>
<br/>
<br/>



<br/>


<div id="taraf_not">
</div>

</div>


</div>

Kaynak: [taraf.com.tr](http://www.taraf.com.tr:80/makale/945.htm), [web.archive.org (arşiv bağlantısı)](http://web.archive.org/web/20090913025116/http://www.taraf.com.tr:80/makale/945.htm)
